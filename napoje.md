# Kokteily
## 1. Jahodový kokteil
*4 porcie asi po 2 dl*

(malinový, kiwi, čučoriedkový, brusnicový kokteil)
* 250g čerstvých jahôd
* 80g práškového cukru
* 4 trvanlivé mlieko
* 20g domáci bielok
* 80g čistý potlčený ľad

Čisté čerstvé odstopkované jahody dáme s cukrom a bielkom do elektrického šľaháka alebo turmixu a šľaháme kým
nevznikne pena. Potom za šľahania prilievame tenkým prúdom vychladnuté trvanlivé alebo prevarené mlieko a potlčený
ľad pripravený v chladničke(mrazničke).

## 2. Ríbezľový kokteil
*4 porcie po 2,1dl*

* 300g ríbezlí
* 100g práškového cukru
* 10g ½ bielka
* 4 trvanlivého mlieka
* 80g čistého ľadu

Ríbezle umyjeme, oberieme a pretlačíme cez sito. Šťavu dáme do elektrického šľaháka s cukrom a bielom a šľaháme,
kým nevznikne pena. Potom za stáleho šľahania prilievame vychladnuté mlieko, potlčený ľad a ešte spolu vymiešame.

## 3. Marhuľový kokteil
*3 porcie asi po 2dl*

* 120g marhuľového džemu
* 15ml lyžica citrónovej šťavy
* 40g čerstvé domáce vajce
* 3 trvanlivého mlieka
* 100g čistého ľadu

Do elektrického šľaháka dáme džem, vajce a šľaháme. Potom
za stáleho šľahania prilievame vychladnuté (prevarené) mlieko, potlčený ľad a spolu dobre vymiešame. Nakoniec pridáme
citrónovú šťavu.

## 4. Kakaový kokteil s medom 
*3 porcie po 2,2dl*

* 100g medu
* 10g kakaa
* 40g domáce čerstvé vajce
* 4 trvanlivé mlieko
* 100g čistého ľadu

Med, kakao a vajce dáme do šľaháka a ušľaháme na penu. Potom prilievame vychladnuté prevarené mlieko a potlčený ľad a
spolu dobre vyšľaháme.

## 5. Vanilkový kokteil 
*3 porcie asi po 2dl*

* 4 trvanlivé mlieko
* 20g žĺtok
* 40g domáce vajce
* 60g práškového cukru
* 12g balíček vanilkového cukru
* 50g čistého ľadu

Do šľaháka dáme žĺtok, vajce, práškový cukor, vanilkový cukor a ušľaháme na penu. Potom pridáme za stáleho šľahania
vychladnuté prevarené mlieko a potlčený ľad.

Spolu ešte vyšľaháme.

# Chladivé letné nápoje, ovocné drinky
Skúsme podávať miešané nápoje. Chutné a pekne upravené kokteily vznikajú z neveľkého množstva prísad.

**Suroviny a prísady do drinkov:**

Whisky, campari, likér s čiernych ríbezlí, čerešňový, kakaový, kokosový, mandľový, mätový a pomarančový likér, koňak
alebo brandy, modré curacao, biely a hnedý rum, shery-miešané, aromatické južné víno, sekt-šampanské, vodka, vermúty.

**K tomu patria ešte aromatizujúce látky:**

Pomarančová a citrónová šťava, tonik, cukrový a mandľový sirup, čerstvá mäta, mädovka, angostura-barová pochutina z
extraktov pomarančovej kôry, z rastlinných a koreninových výťažkov, vhodná i do mixov.

**Náčinie, vhodné nástroje z nerez ocele a zo skla:**

* vedierko na ľad
* rôzne druhy pohárov
* barová lyžica a habarka
* mixér (aj ručný)
* šejker, na ručné miešanie nápojov, ktorých prísady sa ťažko zlučujú:
  žĺtok, sirup, smotana, ovocné šťavy.

## 1. Pretty Woman 
*4 porcie*

* 12 cl grapefruitovej šťavy
* 4 cl ananásovej šťavy
* 1 cl citrónovej šťavy
* niekoľko kvapiek mandľovej príchute
* 1 ginu, ktorý možno vynechať
* trochu grapefruitovej dužiny
* ananásu z kompótu
* minerálka

Všetky prísady vložíme di šejkra s ľadom a dobre pretrasieme, nalejeme do pohára s kúskami ovocia a ľadovej
drviny. Môžeme ozdobiť exotickým ovocím a doplniť minerálkou.

## 2. Pomarančový čaj 
*4 porcie + 2 hod chladenie*

* 2ks citróny
* 30cl čerstvo vytlačenej pomarančovej šťavy
* 50cl čaju earl-grey
* 1 ½ lyžice práškového cukru
* 3 x lyžice pomarančového likéru
* 1 x pomaranč

Pomarančovú šťavu precedíme cez sito do čaju, primiešame 3 lyžice šťavy s citróna, pomarančový likér a práškový
cukor. Dáme na dve hodiny vychladiť.

Pomaranč a citrón pokrájame na tenké mesiačiky.

Do pohárov vložíme kocky ľadu alebo ľadovú drvinu, nalejeme pomarančový čaj a ozdobíme mesiačikmi pomaranča a
citróna.

## 3. Mangová gratina 
*4 porcie + 3 hodiny mrazenie*

* Broskyňová (nektarinková) gratina
* 600g manga(2 kusy)
  možno nahradiť broskyňami alebo nektarinkami
* 6 lyžíc citrónovej šťavy (PL)
* 4 PL pomarančovej šťavy alebo džúsu
* 4 PL broskyňového sirupu
* 5 minerálky
* 4 x kolieska citrónu

Dužinu olúpaného manga (broskyne, nektarinky) rozmixujeme, v miske zmiešame so 4 lyžicami citrónovej a pomarančovej
šťavy a dáme na 3 hodiny stuhnúť do mrazničky. Počas mrazenia občas pomiešame vidličkou.

Mangovú gratinu vyberieme z mrazničky 10 minút pred servírovaním, ešte premiešame vidličkou a rozdelíme
do 4 pohárov. Do každého pohára pridáme 1 lyžicu sirupu, 1 lyžicu citrónovej šťavy a 125ml minerálky, ozdobíme citrónom.

## 4. Jahodový sen 
*4 porcie + 1 hodina chladenie*

* 5 trvanlivého mlieka
* 8 PL lyžíc vaječného likéri
* 12ks jahôd
* 1ks nektarinka

Umyté jahody a pokrájané nektarinky (broskyne) striedavo ponapichujeme na 4 špajdle. Mlieko s vaječným likérom v mise
vyšľaháme a dáme 1 hodinu vychladiť.

Do pohárov s ľadom nalejeme vyšľahaný kokteil a ozdobíme špízmi.

## 5. Jahodový drink - láskanie 1 porcia
* 4ks čerstvé väčšie jahody
* 1ks šťava z jedného citróna
* 2-3 KL lyžičky práškového cukru
* 4cl jemnej vodky
* 1x krásna jahoda na ozdobenie

V mixéri všetko zmixujeme a vytvoríme husté pyré, ktoré vychladené nalejeme do pohára. Na záver ozdobíme peknou
jahôdkou, ktorú trochu narežeme a tak ju uchytíme na pohár.

## 6. Sladká túžba 
*1 porcia*

* 1 cl Demänovka bylinný liker (becherovka)
* 2 cl Party Vaječný likér (aj domáci)
* 1 cl Nicolaus Vodka lemon
* 1 Sunquick tropické ovocie riedený

Na ľad postupne a pomaly nalievame Vaječný likér, Nicolaus Vodku, Sunquick a nakoniec Demämovku alebo
Becherovku.

## 7. Báthorička drink 
*4 porcie+ 2 hodiny chladenie*

* 500g paradajok
* 30cl grapefruitovej šťavy
* 3 x lyžice citrónovej šťavy
* 1 x lyžica práškového cukru
* 1ks citrón na ozdobenie
* niekoľko lístkov medovky
* (trochu vodky, ginu alebo lepšej borovičky)

Paradajky ponoríme do vriacej vody, necháme chvíľu postáť, potom olúpeme a zbavíme jadierok, dužinu rozmixujeme na
pyré. Zmiešame paradajkové pyré, grepfruitovú aj citrónovú šťavu a práškový cukor.

Dáme 2 hodiny vychladiť. Paradajkový nápoj ponalievame do pohárov s kockami ľadu. Ozdobíme plátkami citróna a
tenučkými pásikmi citrónovej kôry. Prípadne pridáme do nápoja trochu vodky, ginu alebo borovičky, podľa chuti.

Doplníme lístkami mädovky.

## 8. Malinový ošiaľ-drink
*30min mrazenie, 4 porcie*

* 300g malín(lesných alebo záhradných)
* 3x lyžice práškového cukru
* 2x lyžice citrónovej šťavy
* 4cl malinového likéru (domácej malinovice)
* 4 cl malinového sirupu
* Šampanské - Hubert alebo ruské Igristoe
  (prípadne pridať trošku- 2 cl ruskej vodky)
* 200g malín prepasírujeme cez sito, zmiešame s citrónovou
  šťavou a cukrom a na ½ hodiny dáme zmraziť.

Malinovicu (vodku) a sirup vyšejkrujeme s ľadom.
Do vysokých pohárov dáme mierne zmrazenú malinovú masu, dolejeme vymiešaným alkoholom (malinovica s vodkou)
a doplníme šampanským (ľadom), ozdobíme malinami.
* -§ namiesto alkoholu môžeme použiť mlieko, kokosové mlieko alebo dobrú chladenú minerálku.

## 9. Exotické bowle so šampanským

**(perlivým vínom)**
*4 porcie + 1 hodina marinovanie*

* 1x papáju
* 1x červený melón
* 2x kiwi
* 1x malú plechovku ananásu
* 2x limetky alebo zelené citróny, rum podľa chuti
* 2x fľaše šampanského alebo červeného vína

Papáju, kiwi, melónovú dužinu a 1 limetu (citrón) pokrájame, špeciálnym nástrojom môžeme robiť aj gulôčky.

Ovocie dáme do misy a premiešame s rumom a šťavou z 1 limetu alebo citróna. Necháme 1 hodinu marinovať v chlade.

Pred podaním ovocie rozdelíme do pohárov a zalejeme chladeným šampanským.

## 10. Fair Lady drink 
*1 porcia*

* 2 cl malinového alebo černicového likéru
* 2 cl pomarančového likéru
* 1 cl citrónovej šťavy
* 1x vstrek suchého šampanského
* 1x plátok pomaranča na ozdobu (špajdľa)

Malinový (černicový) likér aj pomarančovú šťavu a citrónovú šťavu dáme do šejkra spolu s jednou kockou ľadu, dôkladne
pretrasieme a vlejeme do kokteilového pohára. Pridáme 1 vstrek dobre vychladeného šampanského.

Plátok pomaranča ozdobne napichneme na špajdlu a oprieme o okraj pohára.

# Zmrzlina – letná pochúťka

## 11. Čokoládový bozk 
*1 porcia*

* 3 x kopčeky čokoládovej zmrzliny 120g (150g)
* 5 cl whisky
* čokoláda a oriešky na ozdobenie

Do mixéra nalejeme whisky a zmrzlinu a poriadne vymixujeme, Zmes má byť hustá a vláčna. Nalejeme ju do pohára a
ozdobíme rozdrvenými orieškami a/alebo čokoládou. Nápoj sa zvykne podávať namiesto dezertu.

## 12. Jahodové mliečko
* jahody – množstvo podľa chuti
* 30cl mlieka
* 50g 1 kopček jahodovej zmrzliny

Všetko vložíme do mixéra zmixujeme a podávame s ľadom.

## 13. Zamatové kladivo
* 5 cl koňaku
* 8 cl likéru
* 15 cl koly, 1 porcia vanilkovej zmrzliny -40g
* 1x lyžička kakaa

V šejkri alebo odmernej nádobe zmiešame koňak, likér, kolu a kakao. Tesne pred podávaním pridajme porciu vanilkovej
zmrzliny. Podávame vo vysokom pohári s lyžičkou.

## 14. Ovocná zmrzlina
*6-7 porcií*

* 300g ovocia (jahody, čučoriedky, mandarínky, marhule,
* broskyne, nektarinky…)
* 12g balíček vanilkového cukru
* 200g vychladnutej smotany na šľahanie
* 200g bieleho jogurtu
* 60g 4 lyžice práškového cukru

V jednej miske zmixujeme ovocie s cukrom a jogurtom,
v druhej vyšľaháme smotanu s vanilkovým cukrom a potom obsah misiek opatrne premiešame. Hmotu môžeme premiestniť do
nanukových formičiek, alebo do hlbšej nádoby, z ktorej ju budeme porciovať zmrzlinovou naberačkou.

Mrazíme najmenej 6 hodín.

# Príprava aperitívov – tipy a triky

Najdôležitejšia je čistota – po použití všetky nástroje vyčistíme, sklo vypulírujeme.

Ovocie a ľad kladieme do pohára klieštikmi alebo vidličkou. Poháre môžeme vychladiť v mraziacom boxe.

Sekt, šťavy a limonády vždy patria do chladničky.

Nápoje obložené ovocím sa servírujú na obrúsku.

Do vysokých pohárov sa používa slamka a palička na miešanie.

**Zástrek citrónovou alebo pomarančovou kôrou:**

Nápoje sa dochucujú tak, že sa vezme čistý okrúhly kúsok kôry z citrusového ovocia bez dužiny, stlačením sa z nej
vystrekne do nápoja éterický olej, ktorý mu dodá špeciálnu arómu.

Spestrením mnohých miešaných nápojov je cukrový okraj.

Do kúska citrónu narežeme ryhu hlbokú 1 cm. Vložíme do nej okraj pohára, ktorý držíme dolu hlavou, Pootáčaním ho
namočíme do citrónového plátku. Potom ho ponoríme do jemného cukru v miske. Môžeme využiť aj farebný cukor.

Po obvode trošku poklepeme, aby odpadli nedržiace časti.

Veľmi efektne vyzerajú aj pohárové okraje s nastrúhaným kokosom, jemnou čokoládou alebo kakaom.

Pri dekorácii platí, že menej je viac, často stačí plátok pomaranča, napichnutého na okraji pohára, prúžok limetu
alebo citróna, špirála citrónovej kôry, kokteilová čerešňa, lístoček mäty alebo medovky. Lákavo vyzerajú aj ovocné
špízy s jahodou, karambolou, kivi, ananásom alebo modrým hroznom.
