<!doctype html>
<html lang="sk">
<head>
<meta charset="utf8">
<link rel="stylesheet" href="style.css">
<meta name="viewport" content="width=device-width, initial-scale=1">
<title>Recepty pokračovanie</title>
</head>
<body>
<a href=".">Normy jedál</a>
<h1>Recepty pokračovanie</h1>

<p>JEDLÁ Z HYDINY A RÝB</p>
<p>1. Kuracina s kelom ČAS . 65 minút 4 porcie po
    600g s prílohou</p><p>600 g – kuracích pŕs ( ½ kurčaťa )</p><p>250 g – kuracích pečení</p><p>800 g – kelu ( môže byť
    ružičkový )</p><p>200 g – pór </p><p>150 g – mrkvy</p><p>200 g – zemiakov ( 300 g – nových zemiakov )</p><p> 20 g –
    2- 3 strúčiky cesnaku</p><p> 5 g - soľ, - mleté čierne ( biele ) korenie,</p><p> 5 g - grilovacie korenie, bazalka,
    petržlenová vňať</p><p> 30 g – hladkej múky - 2 lyžice</p><p> 60 g – slnečnicového oleja - 4 lyžice</p><p> 5 g -
    rasca drtená, - bobkový list </p><p>120 ml – hydinového vývaru</p><p>Kel, pór, mrkvu i zemiaky očistíme a pokrájame.
    Mäso umyjeme, osušíme, pokrájame na plátky, jemne osolíme , okoreníme a obalíme v múke. Pečene umyjeme a necháme
    odkvapkať, väčšie prekrojíme. Plátky mäsa dáme na rozohriaty olej a z oboch strán opekáme po 4 minúty. Pečene
    obalíme v múke a spolu s plátkami chvíľu oprážame.</p><p>Potom oboje vyberieme na teplý tanier a zakryjeme.</p><p>Do
    výpeku dáme pripravenú zeleninu a nové zemiaky, ochutíme soľou, vegetou , cesnakom, drtenou rascou ( grilovacím
    korením, bazalkou a petržlenovou vňaťou ). Podlejeme hydinovým vývarom, pridáme bobkový list asi 15 minút
    dusíme.</p><p>Na hotové uložíme mäso i pečene a zakryté spolu prehrejeme.</p><p>Osobitne môžeme pripraviť nové
    dusené zemiaky a šalát.</p><p>2. Kurča s jarnou zeleninou ČAS : 65 minút, 3900 g - 7 porcií po 560 g s prílohou</p>
<p>1400 g – kurča</p><p> 100 g – údenej slaniny</p><p> 130 g – maslo (- 30g je na natretie pekáča )</p><p> 250 g –
    šampiňónov </p><p> 300 g – jarnej cibuľky</p><p> 400 g – mrkvy </p><p> 400 g – rajčín </p><p> 400 g – zeleného
    hrášku</p><p> 500 g – nových zemiakov</p><p> 10 g – soľ, mleté čierne ( biele ) korenie</p><p> 10 g – vegeta,
    petržlenová vňať</p><p>Slaninu nadrobno pokrájame, upražíme, dáme na pekáč natretý maslom. Kurča umyjeme, osolíme,
    uložíme ho do pekáča, trošku podlejeme a dáme piecť.</p><p>Očistenú mrkvu, cibuľku a rajčiny pokrájame, sparíme
    vriacou vodou a spolu s hráškom a pokrájanými šampiňónmi udusíme na masle do mäkka.</p><p>Zemiaky očistíme, uvaríme,
    vychladnuté pokrájame a opražíme.</p><p>Do chrumkava upečené kurča dáme na misu ( môžeme ho rozkrájať ) obložíme
    jarnou zeleninou a všetko polejeme šťavou z pekáča. Podávame s chlebom alebo pečivom.</p><p>3. Kuracie / Morčacie
    rezne s lievančekmi a syrovou omáčkou ČAS : 65 minút</p><p></p><p> 4 porcie po 150 g – kuracie rezne, 100 g –
    lievančeky, </p><p> 100 g – dusená zelenina, 100 g – syrová omáčka </p><p>600 g – 4 kuracie / morčacie rezne </p><p>
    5 g – soľ , - mleté biele horenie</p><p> 30 g – slnečnicový olej</p><p>100 g – cibuľa</p><p>300 g – zmes zeleniny (
    mrazenej )</p><p> 20 g - masla </p><p>Lievančeky :</p><p>200 ml – mlieko, 2g - soľ ( štipka), 1/3 – droždie, </p><p>
    60 g – domáce vajce, 60g – hrubá múka ( 3 väčšie lyžice ), </p><p> 5 g – vegeta (20 g - tuk na pečenie lievančekov
    )</p><p> 50 g – šampiňóny </p><p>Syrová omáčka :</p><p>140 g – syr „ Bambino “</p><p> 50 g – rastlinného masla </p>
<p>150 ml – mlieka </p><p> 30 g – hladkej múky ( 2 lyžice )</p><p> 10 g – petržlenová vňať alebo pažítka</p><p>Zo
    surovín pripravíme cesto na lievančeky( bielok vyšľaháme na sneh ), môžeme pridať šampiňóny a postupne ich
    upečieme.</p><p>Zeleninovú zmes prepláchneme v sitku. Cibuľu pokrájame nadrobno, popražíme na troške masla , pridáme
    zeleninu, osolíme ju, okoreníme a udusíme.</p><p>Rezne naklepeme, osolíme, okoreníme a necháme chvíľu odležať. Na
    panvici zohrejeme olej</p><p>A rezne najprv prudko potom pomaly oprážame.</p><p>Podávame ich s lievančekmi
    a udusenou zeleninou, poliate omáčkou.</p><p>Syrová omáčka :</p><p>V mlieku rozhabarkujeme ( vyšľaháme) hladkú múku,
    zmes za stáleho miešania necháme zovrieť, pridáme maslo a syr, dôkladne rozmiešame a dochutíme vegetou.</p><p>Ako
    prílohu môžeme použiť ozdobne nastrúhanú surovú zeleninu na oblohu </p><p>a dusenú ryžu dusenú ryžu alebo zemiakové
    hranolčeky.</p><p>4. Kurča so syrom ČAS : 75 minút, </p><p>2055 g – 8 porcií po 255 g , 6 porcií po340 , 4 porcie po
    510 g</p><p>1500 g – kurča</p><p> 120 g – 2 vajcia</p><p>80 g – 160 g – plátky šunky podľa porcií</p><p>80 g – 160 g
    – plátky tvrdého syra - // - </p><p>150 ml – smotany</p><p> 15 g – horčice</p><p> 50 g – hladkej múky</p><p> 30 g –
    olej</p><p> 20 g – maslo</p><p> 10 g – soľ, - vegeta, -mleté čierne korenie</p><p>Kurča umyjeme, vyčistíme,
    rozdelíme na štvrtiny ( 1/6 alebo 1/8 ), čiastočne ich vykostíme, osolíme a obalíme v múke. Postupne ich namáčame
    v rozšľahaných vajíčkach a na rozohriatom oleji zo všetkých strán opražíme.</p><p>Pekáč natrieme maslom a opražené
    časti kurčaťa doň uložíme. Na každú položíme plátok šunky a syra, smotanu rozmiešame s horčicou a polejeme ňou
    pripravené mäso.</p><p>Pekáč dáme do horúcej rúry a mäso upečieme do mäkka.</p><p>Podávame so zemiakovými
    hranolčekmi alebo kašou a zeleninovým miešaným šalátom.</p><p>5. Hydinové mäso na víne ČAS : 55 minút, 1085 g - 4
    porcie po270 g</p><p>600 g – kuracích ( morčacích ) pŕs </p><p> 15 ml – sójovej omáčky – 1 polievková lyžica</p><p>
    15 ml – worchestru</p><p> 15 g – medu</p><p>100 ml – bieleho vína</p><p>100 g – šampiňónov</p><p>100 g – kapia</p>
<p>100 g – pór</p><p> 15 g – solamilu </p><p> 10 g – soľ , - čili korenie, - vegeta </p><p> 20 g – slnečnicový olej</p>
<p>Umyté a osušené mäso pokrájame na hrubšie pásiky, dáme ho do misy a pokvapkáme sójovou a worchestrovou omáčkou.</p>
<p>Na troške oleja opražíme očistené, pokrájané šampiňóny, kolieska póru, popražíme.</p><p>Pridáme mäso, chvíľu opekáme,
    osolíme, povegetujeme, zakryjeme a na miernom ohni dusíme do mäkka.</p><p>Víno rozmiešame s medom, vylejeme ho na
    mäso, premiešame, ochutíme ešte soľou a čili, pridáme kúsky kapie a necháme zovrieť. Solamil rozmiešame v troške
    vody, vlejeme do šťavy a za stáleho miešania varíme, kým nezhustne.</p><p>Podávame s dusenou ryžou a zeleninovým
    šalátom napr. z čínskej kapusty . </p><p>6. Kurča na červenom víne ČAS : 85 minút, </p><p> 2300 g - 6 porcií po 380
    g ( so šťavou )</p><p>1300 g – kurča </p><p> 5 g – soľ, - mleté čierne ( biele ) korenie</p><p> 100 g – cibuľa</p>
<p> 100 g – údený bôčik</p><p> 250 g – šampiňónov</p><p> 15 g – hladkej múky</p><p> 500 ml – červeného vína</p><p> 5 g –
    cukru, - bobkový list</p><p> 15 g – 2 strúčiky cesnaku</p><p> 5 g – petržlenová vňať</p><p>Kurča umyjeme, osušíme,
    rozdelíme na šesť častí ( šestinky ), osolíme, okoreníme.</p><p>Bôčik pokrájame na malé kocky a opražíme do
    sklovita. Cibuľu očistíme pokrájame</p><p>na kolieska, pridáme k bôčiku a chvíľu dusíme. Cibuľu ,aj opražený bôčik
    vyberieme,</p><p>na masti opražíme kúsky kurčaťa a dáme ich na teplý tanier.</p><p>Cibuľu a bôčik dáme späť do
    výpeku, posypeme múkou, chvíľu oprážame a potom </p><p>pridáme mäso. Podlejeme červeným vínom, pridáme pokrájané
    očistené šampiňóny,</p><p>prelisovaný cesnak, bobkový list a zakryté udusíme do mäkka.</p><p>Potom šťavu dochutíme
    cukrom a korením, hotové posypeme posekanou petržlenovou vňaťou. Vhodnou prílohou sú cestoviny alebo halušky.</p><p>
    7. Kuracie stehná v ryži ČAS : 80 minút 1700 g – 4 porcie po 425 g ( s prílohou )</p><p>600 g – 4 kuracie stehná</p>
<p> 5 g – soľ</p><p> 10 g – cesnak (1- 2 strúčiky ) </p><p> 15 g – sladkej papriky</p><p> 160 g – 2 cibule</p><p> 160 g
    – 2 papriky – zelená a kapia</p><p>250 g – ryže</p><p>500ml – mäsového vývaru</p><p> 10 g – petržlenová vňať</p><p>
    2 g - čili – štipka podľa chuti</p><p>Mäso umyjeme, osušíme, osolíme, posypeme paprikou, natrieme prelisovaným
    cesnakom</p><p>( podľa chuti), uložíme do vymasteného pekáča a dáme na 20 minút do vyhriatej rúry.</p><p>Ryžu
    premyjeme a necháme odkvapkať. Cibuľu ošúpeme a pokrájame nadrobno a v rajnici na troške oleja opražíme. Pridáme
    ryžu a posekanú petržlenovú vňať a malé kocky pokrájané papriky.</p><p>Zmes osolíme, ochutíme troškou čili ,
    zalejeme vývarom, pridáme zapečené mäso a zakryté dusíme asi 30 minút.</p><p>Podávame so zeleninovým šalátom. </p>
<p>8. Kuracie krídla s orieškami ČAS : 70 minút, ½ dávka 710 g – 2 porcie po 355g</p><p>500 g – kuracie krídla</p><p>
    400ml – hydinového vývaru</p><p> 40 g – arašidov</p><p> 40 g – strúhanky</p><p> 20 g – olej / maslo</p><p>5-10 g –
    soľ, </p><p> - mleté čierne korenie, </p><p> - mletá červená paprika</p><p> ( podľa chuti )</p><p>Nadrobno posekané
    arašidy zmiešame so strúhankou a zmes ochutíme mletým korením a červenou paprikou. Kuracie krídla dôkladne umyjeme,
    mierne osolíme.</p><p>Každý kúsok mäsa ponoríme na chvíľu do vriaceho vývaru a potom ho obalíme v orieškovej
    zmesi.</p><p>Alobal potrieme olejom, alebo rozpusteným maslom a uložíme doň obalené krídla.</p><p>Pečieme v rúre asi
    45 minút ( neobraciame ).</p><p>Podávame s dusenou ryžou a zeleninovým šalátom.</p><p>9. Kuracie stehná po grécky
    ČAS : 70 minút ( + 1 hodina – odležanie) </p><p> ½ dávka 1415 g - 2 porcie asi po 700 g s prílohou </p><p>400 g – 2
    väčšie kuracie stehná, </p><p> 5 g – soľ </p><p> 5 g – vegeta </p><p>600 g – zemiakov </p><p> 10 g – grilovacie
    a karí korenie ( gíros )</p><p> 30 g – olivový ( slnečnicový ) olej</p><p> 60 g – cibuľa</p><p> 80 g – mrkva </p><p>
    15 g – horčica </p><p> 10 g – 2 strúčiky cesnaku</p><p>100 g – jablko </p><p> 80 g – plátkový ( postrúhaný ) syr</p>
<p>Zemiaky, mrkvu a cibuľu očistíme, pokrájame na kolieska a všetko dáme do misy. Pokvapkáme olejom, pridáme posekaný
    cesnak, grilovacie ( giros ) korenie, vegetu </p><p>horčicu a dobre premiešame. Necháme asi 1 hodinu odležať.</p><p>
    Mäso umyjeme a osušíme, osolíme , poprášime korením karí , vegetou a dáme asi </p><p>na hodinu ( zakryté ) do chladu
    odležať . </p><p>Na dno vymasteného pekáča rozložíme odležané zemiaky s mrkvou a cibuľou, poukladáme na ne mäso (
    kuracie stehná ) a dáme piecť.</p><p>Po polhodine pridáme plátky jabĺk a pred dopečením plátkový alebo postrúhaný
    syr.</p><p>Upečieme do chrumkava prizdobíme petržlenovou vňaťou .</p><p>Podávame s pečivom alebo čiernym
    chlebom. </p><p>10. Morčacie mäso na arašidoch ( orieškoch ) ČAS : 100 minút</p><p> 1365 g - 4 porcie po 340 g</p>
<p>600 g – morčacieho mäsa</p><p> 5 g – soľ</p><p> 80 g – arašidov ( kešu orieškov )</p><p> 200 g – čínskej kapusty </p>
<p> 5 g – vegeta</p><p> 80 g – kapia</p><p> 100 g – póru</p><p> 20 g – slnečnicový olej</p><p> 30 g – maizeny ( solamilu
    )</p><p>Marináda :</p><p>30 g – oleja ( 2 polievkové lyžice )</p><p>30 g – kečupu</p><p>15 g – horčice </p><p>10 g –
    cesnaku ( 1-2 strúčiky )</p><p>60 g – domáce čerstvé vajce</p><p>100 ml – bieleho vína </p><p>Odblanené a umyté
    morčacie mäso pokrájame na tenké pásiky, mierne osolíme, posypeme maizenou a premiešame.</p><p>Zo všetkých surovín
    pripravíme marinádu, vylejeme ju na mäso a asi na 1 hodinu ju dáme do chladu.</p><p>Na veľkej panvici ( woku )
    zohrejeme olej, pridáme olej a za stáleho miešania ho oprážame asi 10 minút. Potom ho vyberieme na teplý tanier
    a zakryjeme.</p><p>Vo výpeku opražíme arašidy ( kešu oriešky ), pridáme očistený a pokrájaný pór, posekanú čínsku
    kapustu a kapiu a spolu chvíľku oprážame. Potom pridáme mäso a spolu udusíme do mäkka. Podávame s dusenou ryžou na
    rôzne spôsoby.</p>
<ol>
    <li>Plnené morčacie rezne v zemiakovom cestíčku ČAS : 95 minút</li>
</ol><p>½ dávka - 860 g - 2 porcie po 430g alebo 4 porcie po 215 g</p><p>300 g – 2 väčšie morčacie rezne z pŕs , -
    soľ</p><p> 40 g – olej</p><p> 50 g – oštiepka, údený syr</p><p> 20 g – hladká múka</p><p> 30 g – 2 plátky syra</p>
<p> 30 g – 2 plátky šunky</p><p> 50 g – sterilizovaného hrášku</p><p> 50 g – kapia, - mleté čierne korenie.</p><p>
    Cestíčko :</p><p>250 g – 4 zemiaky, - soľ, - vegeta</p><p> 50 g – vajce </p><p> 30 g – hladká múka </p><p> 5 g –
    mletá červená paprika, - majorán</p><p> 5 g – cesnak , - pažítka, - petržlen </p><p>Morčacie rezne natenko
    vyklepeme, osolíme na každý dáme plátok šunky a syra, za lyžicu sterilizovaného hrášku, na kocky pokrájanú kapiu
    a preložíme ho na polovicu. Okraje mäsa spojíme špáradlom a obalíme ho v múke.</p><p>Zemiaky očistíme, najemno
    postrúhame, pridáme vajce, koreniny a cesnak a cesto zahustíme múkou.</p><p>Pripravené rezne postupne obalíme
    v cestíčku a pomaly z oboch strán vypražíme.</p><p>Pred podávaním rezne rozpolíme na polovicu, alebo pokrájame na
    hrubšie plátky a posypeme ich ešte postrúhaným oštiepkom alebo údeným syrom, prizdobíme petržlenovou vňaťou (
    pažítkou ).</p><p>Vhodnou prílohou je zemiaková kaša, opekané zemiaky alebo dusená ryža.</p><p>12. Morčacie na ihle
    ČAS : 1 hodina 50 minút</p><p> 800 g – 4 porcie po 200 g</p><p>500 g – morčacích pŕs, - soľ, - mleté biele
    korenie</p><p> 60 g – sterilizovaná kapia</p><p>100 g – tvrdého syra</p><p> 20 g – slnečnicový olej </p><p>Plnka
    :</p><p>15 g – horčica ( 1 polievková lyžica )</p><p>15 g – paprikovej pasty</p><p>30 g – kečupu ( 2 polievkové
    lyžice)</p><p>10 g – strúčik cesnaku</p><p>50 g – masla , - petržlenová vňať</p><p>Umyté mäso osušíme a pokrájame na
    plátky. Cez mikroténovú fóliu ich naklepeme, potom osolíme a okoreníme.</p><p>Pripravíme plnku: Maslo, horčicu,
    paprikovú pastu a kečup vymiešame, pridáme pretlačený cesnak, posekanú petržlenovú vňať a premiešame. </p><p>
    Pripravené mäso potrieme plnkou, prekryjeme ju plátkom tvrdého syra a pásikmi kapie a pevne zvinieme. </p><p>Závitky
    pokrájame na kolieska ( hrubé asi 2 cm ), napichneme ich na ihly alebo drevené špajdle, uložíme do vymasteného
    pekáča a vo vyhriatej rúre pečieme 30 minút.</p><p>Počas pečenia ich natrieme olejom a párkrát otočíme. </p><p>13.
    Morčacie na sedliacky spôsob ČAS : 1 hodina 50 minút</p><p> 2530 g – 4 porcie po 630 g , 5 porcií po 500 g , 6
    porcií po 420 g</p><p>500 g – morčacích pŕs</p><p>200 g – domácej gazdovskej slaniny</p><p>1000 g – zemiakov</p><p>
    120 g – väčšia cibuľa</p><p>500 – kyslej kapusty</p><p>200 g – kyslej pochúťkovej smotany</p><p> 10 g – soľ, -
    vegeta</p><p> 10 g- grilovacie korenie, mleté čierne korenie</p><p> - cibuľka a pažítka na prizdobenie</p><p>Slaninu
    pokrájame na tenké plátky, rozložíme ich na dno pekáča a posypeme nadrobno posekanou cibuľkou. Mäso pokrájame na
    menšie plátky, naklepeme ich, osolíme , okoreníme a uložíme do pekáča.</p><p>Zemiaky ošúpeme, umyjeme a pokrájame na
    menšie kúsky, rozložíme ich na mäso, osolíme, povegetujeme posypeme rascou a prekryjeme ich vrstvou kvasenej kyslej
    kapusty.</p><p>Pekáč zakryjeme a dáme do vyhriatej rúry asi na 1 hodinu. Potom ho vyberieme , zmes zalejeme
    rozšľahanou smotanou a odkryté dáme ešte zapiecť do chrumkava.</p><p>Podávame s pečivom alebo čiernym chlebom.</p>
<p> RYBY :</p><p>14. Filety v smotanovej omáčke ČAS : 50 minút</p><p> 1305 g - 4 porcie po 326 g ( 185 g – filiet ), 5
    porcií 260 g ( 150 g filiet )</p><p>750 g – filiet z morských rýb</p><p> 10 g – zmes korenia na ryby</p><p> 30 g –
    slnečnicový olej </p><p>250 g – šľahačkovej smotany</p><p> 20 g – 4-6 strúčikov cesnaku</p><p> 5 g – soľ, - mleté
    čierne korenie</p><p> 80 g – mrkva</p><p> 80 g – petržlen </p><p> 80 g – maslo </p><p>Pripravíme si maslové
    hviezdičky :</p><p>Maslo, zmes koreni, trošku soli a čierne ho korenia dôkladne vymiešame, dáme do mikrotenového
    vrecka a jeden rožtek odstrihneme. Na podložku postupne vytláčame hviezdičky a uložíme ich asi na polhodinu do
    mrazničky.</p><p>Filety umyjeme, osušíme, mierne osolíme, okoreníme a na rozohriatom oleji ich z oboch strán
    popražíme. Do rajnice dáme smotanu, prelisovaný cesnak, pokrájanú uvarenú zeleninu</p><p>( mrkva a petržlen )
    a miešame kým omáčka nezhustne. Dochutíme soľou a korením.</p><p>Pred podávaním rozdelíme na taniere omáčku, kúsky
    porcií ryby a na každú dáme 1-2 maslové hviezdičky, vhodnou prílohou sú opekané zemiaky a šalát z čerstvej
    zeleniny.</p><p>15. Kapor na šampiňónoch ČAS 50 minút 1745 g – 8 porcií po 220 g</p><p>1200 g – 8 čistých porcií -
    podkovičky kapra</p><p> 75 g – slnečnicový olej ( 5 lyžíc )</p><p> 30 g – masla ( 2 lyžice )</p><p> 180 g –
    čerstvých šampiňónov</p><p> 160 g – šľahačkovej smotany ( 8 lyžíc ) </p><p> 10 g – citrónová šťava, - soľ </p><p> 80
    g – citrón ( 1ks )</p><p> 10 g – petržlenová vňať </p><p>Očistené a osušené porcie kapra pokvapkáme citrónovou
    šťavou a necháme asi štvrťhodinu odležať . Šampiňóny očistíme a pokrájame na plátky. V rajničke roztopíme 1 lyžicu
    masla, pridáme šampiňóny a opražíme ich. Na väčšiu panvicu ( VOK ) dáme zohriať olej, porcie kapra osolíme a z oboch
    strán opražíme. Pridáme pripravené šampiňóny, panvicu zakryjeme a všetko udusíme do mäkka. </p><p>Mäso vyberieme do
    šťavy pridáme smotanu, rozmiešame a necháme zovrieť. </p><p>Podávame poliate šťavou, s ryžou premiešanou s posekanou
    petržlenovou vňaťou. Na každú porciu kapra dáme ozdobne koliesko citróna.</p><p>16. Kapor na zelenine ČAS : 65 minút
    2050 g – 8 porcií po 255 g ( 180 g – kapor )</p><p>1500 g – KAPOR ( vypitvaný, očistený - prípadne stiahnutý ) </p>
<p> 300 g – zeleniny ( až 500 g - mrkva, petržlen, karfiol, hrášok, rajčiny )</p><p> 30 g – slnečnicový olej </p><p> 5 g
    – soľ </p><p> 180 g – 2 cibule</p><p> 15 g – zelerová a petržlenová vňať</p><p> 10 g – celé čierne korenie, - mletá
    červená paprika </p><p> 10 ml – citrónová šťava </p><p>Zeleninu očistíme, pokrájame, podusíme na oleji a rozložíme
    na pekáč. Cibule ošúpeme a pokrájame na kolieska, vňate potrháme na kúsky.</p><p>Kapra vyčistíme, umyjeme, osolíme,
    dovnútra poukladáme polovicu koliesok cibule, Vňate a rozložíme zrnká korenie. </p><p>Rybu pokvapkáme citrónovou
    šťavou, uložíme do pekáča a aj zvonku obložíme cibuľou.</p><p>V mištičke rozmiešame trochu oleja s paprikou, zmesou
    kapra potrieme a dáme piecť.</p><p>Asi po15 minútach ho otočíme, znova potrieme paprikovým olejom a dopečieme.</p>
<p>17. Rybací paprikáš ČAS : 30 minút 1200 g - 4 porcie po 300 g</p><p>750 g – rybacieho mäsa ( filé ), - soľ ( vegeta
    ) </p><p> 20 g – masti </p><p>100 g – väčšia cibuľa</p><p> 10 g – mletá červená paprika</p><p> 60 g – hladká múka (
    3-4 lyžice )</p><p>250 g – šľahačkovej smotany </p><p>Rybacie mäso očistíme, vykostíme a pokrájame na kocky. V
    rajnici na masti opražíme nadrobno pokrájanú cibuľu, pridáme mletú papriku a premiešame.</p><p>Do rajnice dáme
    pripravené mäso, osolíme ho, zakryjeme a udusíme do mäkka, Ak treba prilievame vodu.</p><p>Smotanu rozmiešame
    s múkou, vylejeme na mäso a miešame kým šťava nezhustne,</p><p>Jemne pomaly dovaríme.</p><p>Podávame s haluškami,
    makarónmi alebo ryžou.</p><p>18. Fašírka z rybieho filé ČAS : 75 minút, 1210 g – 6 porcií po 200 g ( 4 x po 300 g
    )</p><p>800 g – rybieho filé, - soľ, - mleté čierne korenie</p><p>100 g – 2 vajcia</p><p> 10 g – cesnak – 2
    strúčiky</p><p> 100 g – 2 žemle</p><p> 50 ml – mlieko ( 3 lyžice )</p><p> 15 g – posekanej úpetržlenovej vňate</p>
<p> 20 g – masla ( lyžica )</p><p> 10 g – olej na vymastenie</p><p>200ml – mäsový vyvar ( bujón ) na podlievanie</p><p>
    Filé zbavíme kostí, pomelieme ho, osolíme okoreníme a pridáme prelisovaný cesnak. Žemle pokrájame na kocky, polejeme
    horúcim mliekom na chvíľu zakryjeme a potom pridáme k mäsu .</p><p>Maslo roztopíme a spolu s petržlenovou vňaťou
    vmiešame do zmesi. Vytvarujeme valec alebo bochník ( tiež fašírky - na mikrovlnke pečieme na funkcii CRISP asi 12
    minút )</p><p>a uložíme ho do vymasteného pekáča. </p><p>Mäsový bujón rozmiešame v teplej vode, podlejeme ním
    fašírku, pekáč prikryjeme alobalom a dáme do vyhriatej rúry. Pečieme pri strednej teplote asi 40 minút, potom pekáč
    odkryjeme a fašírku dopečieme. Podávame so zemiakmi alebo kašou. </p><p>19. Rybie prekvapenie od Rumburaka ČAS : 40
    minút + 2 hodiny v chlade odležať </p><p> 1100 g – 4 porcie po 275 g</p><p>750 g – rýb ( alebo filé )</p><p> 80 g –
    tatárskej omáčky – 4 polievkové lyžice</p><p> 15 g – horčice - lyžica</p><p> 15 g – maizeny</p><p> 10 g – mleté
    čierne koreni, - drtená rasca</p><p> 15 g – pálivej papriky</p><p> 15 g – cesnaku 3 strúčiky</p><p> 15 g – soli</p>
<p> 15 ml – citrónovej šťavy</p><p> 100ml – piva </p><p> 60 g – polohrubá múka</p><p> 10 g – grilovacie korenie</p><p>
    Tatársku omáčku zmiešame s horčicou, prelisovaným cesnakom, citrónovou šťavou a so všetkými koreninami. </p><p>
    Maizenu rozhabarkujeme v pive a vmiešame do marinády.</p><p>Ryby, filé umyjeme, osušíme a rozdelíme na porcie.
    Postupne ich namáčame v pripravenej marináde a ukladáme do misy. Zakrytú ju odložíme aspoň na 2 hodiny do
    chladu.</p><p>Každý kúsok filé, ryby obalíme v múke zmiešanej s grilovacím korením a na rozohriatom oleji pomaly
    s obidvoch strán oprážame do mäkka.</p><p>Podávame s opekanými zemiakmi.</p><p>20. Grilované morské ryby ČAS : 45
    minút, 870 g – 4 porcie po 215 g</p><p>600 g – morských rýb</p><p> 10 g – cesnaku – 2 strúčky</p><p> 50 ml –
    slnečnicového oleja</p><p> 7,5 g – ½ lyžičky soli</p><p> 15 g – lyžička mletej červenej papriky ( grilovacie korenie
    ) </p><p> 80 g – citrón - 1ks stredne veľký </p><p>100 g – zelenina na zdobenie ( paradajka a paprika )</p><p> 10 g
    – petržlenová vňať ( pažítka, cibuľka )</p><p>Umyté, osušené ryby rozdelíme na 4 porcie, natrieme z oboch strán
    pretlačeným cesnakom premiešaným so soľou a necháme na chladnom mieste odležať. Potom ich posypeme mletou červenou
    paprikou ( s grilovacím korením ), uložíme na grilovací rošt, pokvapkáme polovicou oleja a grilujeme 4 – 5 minút.
    Ryby obrátime, pokvapkáme zvyšným olejom a grilujeme z druhej strany. </p><p>Hotové ryby pokvapkáme citrónovou
    šťavou a ozdobíme zeleninou, paradajkou a paprikou, petržlenovou vňaťou ( pažítkou ) .</p><p>Poznámka :</p><p>Pri
    grilovaní rýb je treba pamätať na to, že teplota by mala byť veľmi vysoká, aby sa mäso čím skôr opieklo a tým
    spevnelo.</p><p></p><p></p><p></p><p></p><p></p><p></p><p></p><p></p><p></p><p></p><p></p><p></p><p></p><p></p>