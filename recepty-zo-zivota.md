# Výber recepty zo života

# Polievky

## „Držková“ zo sójových plátkov
*Čas: 50 minút*


4 porcie po: 410g
* 100g / 1ks - balíček sójových plátkov
* 15g / 5-6ks - strúčikov cesnaku
* 2g – mleté čierne korenie
* 80g 1 cibuľa
* 5g mletá červená paprika
* 2g – majorán
* 250g 2 väčšie zemiaky
* 2-5g – soľ (vegeta)
* 20g hladká múka
* 15ml slnečnicový olej / masť

Sójové plátky zalejeme 1 l vody, osolíme, okoreníme, pridáme ½ cibule, 2-3 strúčiky cesnaku a varíme asi 20
minút.

Plátky zlejeme, necháme trochu vychladnúť, vyžmýkame, pokrájame na tenké pásiky.

Zemiaky ošúpeme, pokrájame na kocky, dáme do hrnca, zalejeme vodou, pridáme sójové držky, rozmrvený bujón a
dochutíme.

Na oleji opražíme nadrobno pokrájanú cibuľku, posypeme hladkou múkou, pridáme
papriku, chvíľu popražíme, zmes vmiešame do polievky, ochutíme vegetou, prelisovaným cesnakom, chvíľku varíme a
nakoniec pridáme majorán.

## 2. Zemiaková so sójou
*Čas: 45 minút*

1 porcia = 420g

* 110g zemiakov
* 220ml vody
* 30g cibuľa
* 40g koreňová zelenina (mrkva, petržlen, zeler)
* 20g sója (uvaríme zvlášť)
* 10g maslo
* - soľ
* - drtená rasca
* - majorán
* - petržlenová vňať

Zeleninu očistíme, pokrájame na malé kocky, opražíme na rozpustenom masle. Zalejeme vodou a varíme do polo mäkka.
Vopred namočenú sóju, uvaríme a scedíme. Zemiaky ošúpeme, pokrájame, dáme do polievky. Ochutíme. Nakoniec, keď sú
mäkké, dáme uvarenú sóju a petržlenovú vňať.

## 3. Hubová s rezancami
*Čas: 55 minút*


1porcia = 480g
* 100g čerstvé huby
* 10g bravčová masť
* 30g cibuľa
* 10g hladká múka
* 25g mrkvy
* 25g zeleru
* 200ml zeleninový vývar
* 50ml smotany
* 10g žĺtok
* - soľ (vegeta)
* - mleté čierne korenie
* - petržlenová vňať
* 20g hrubšie (domáce) rezance

Huby, mrkvu, zeler očistíme, umyjeme a pokrájame na plátky. Na masti chvíľu opražíme huby pridáme nadrobno pokrájanú
cibuľku, posolíme, za stáleho miešania posypeme hladkou múkou, pridáme mrkvu, zeler, trochu podlejeme a
podusíme.

Zalejeme vývarom a uvaríme tiahle do mäkka.

V smotane rozmiešame žĺtok, mleté čierne korenie, zmes vlejeme do polievky. Keď zovrie odložíme ju a dochutíme
vegetou.

Rezance uvaríme zvlášť, pred podávaním ich pridáme do každej porcie spolu s posekanou petržlenovou vňaťou.

## 4. Flámska z kurčaťa
*Príprava: 50 minút, 2 porcie = 465g + voda*

* 250g kurča (vrchy- chrbty a krídla) + voda (varíme – ponorené)
* 50g cibuľa
* 20g citrón
* 25g zeler
* 30g pór
* 30g mrkva
* 30ml biele víno
* - soľ ; - bobkový list
* - celé čierne korenie
* - petržlenová vňať
* 20g tenké rezance (varíme osobitne)

Kurča umyjeme, očistíme a dôkladne ho natrieme rozkrojeným citrónom. Dáme ho do hrnca, zalejeme studenou vodou, tak
aby bolo ponorené a uvedieme ho tiahlo do varu. Cibuľu očistíme, zapichneme do nej klinčeky a tiež očistenú zeleninu
pokrájame na pásiky spolu s petržlenovou vňaťou, vínom, soľou a koreninami pridáme do polievky.

Prikrytú ju varíme kým nezmäkne.

Polievku zlejeme, scedíme, mäso z kurčaťa oberieme a pokrájame.

Uvaríme tenké jemné vaječné rezance (spravíme domáce) a spolu s mäsom a so zeleninou ich pridáme podľa chuti do
každej porcie.

## 5. Hovädzia s mletým mäsom
*Čas: 55 minút*

2 porcie po 400g = 300g / 500ml vody

* 50g pomletého hovädzieho mäsa (mladý býk)
* 60g koreňovej zeleniny
* 60g zemiaky
* 20g zeleného hrášku
* 30g cibuľa
* 5g strúčik cesnaku
* 40g hlávkovej kapusty
* 10g slnečnicový olej
* soľ (vegeta)
* mleté čierne korenie
* petržlenová vňať
* 20g malé cestoviny (mušličky, písmenká)
* 500ml vody

Cibuľu, cesnak, zeleninu (mrkvu, petržlen, zeler, kaleráb) očistíme.

V hrnci na zohriatom oleji opražíme nadrobno nakrájanú cibuľku a posekaný cesnak. Pridáme hovädzia mleté mäso a za
stáleho miešania ho chvíľu oprážame. Prilejeme asi 0,5 l vody a

necháme zovrieť. Osolíme a okoreníme, pridáme na kúsky pokrájanú zeleninu a uvaríme ju do polomäkka.

Potom pridáme zelený hrášok, pokrájanú kapustu a kocky zemiakov. Keď je všetka zelenina mäkká, polievku dochutíme a
nakoniec pridáme posekanú petržlenovú vňať.

Pred podávaním dáme do tanierov uvarené malé cestoviny a zalejeme ich polievkou.

## 6. Mäsová z baraniny (jahňaciny)
*Čas: 45 minút, 1 porcia = 250ml / voda*

* 100g baranieho stehna
* 30g mrkva
* 20g petržlen
* 20g čerstvá paprika
* 40g rajčina
* 35g hlávková kapusta
* 5g strúčik cesnaku
* 5g soľ (vegeta), biele korenie

Mäso baranie (jahňacie) umyjeme, zbavíme kostí a blán, pokrájame ho na malé kocky. Primerane zalejeme vodou, osolíme
a uvaríme do polomäkka.

Mrkvu, petržlen a papriku očistíme, rajčinu obaríme a ošúpeme, všetko pokrájame. Kapustu najemno posekáme a spolu s
ostatnou zeleninou pridáme k mäsu.

Keď je všetko hotové, polievku dochutíme, cesnakom, soľou a, vegetou.

Podávame s chlebom alebo pečivom.

## 7. Krúpová so žĺtkom
*Čas: 45 minút 1 porcia = 420g 120g / 300ml voda*

* 20g krúpy
* 300ml vody
* 20g cibuľa
* 50ml sladkej smotany
* 20g žĺtok
  * soľ (vegeta)
  * petržlenová vňať
  * (zelerová vňať)

Krúpy preberieme, umyjeme, v hrnci ich zalejeme vodou a dáme variť. Pridáme soľ, očistenú nadrobno posekanú cibuľu a
varíme kým krúpy nezmäknú.

Pridáme maslo, dobre ho rozmiešame a ešte chvíľu varíme.

V smotane rozmiešame žĺtok, vlejeme ho do polievky a odstavíme z ohňa.

Polievku dochutíme a nakoniec pridáme nadrobno posekanú petržlenovú (zelerovú) vňať.

## 8. Pórová polievka s krúpami
*Čas: 45 minút 4 porcie po 360g*

* 200g póru
* 80g jačmenných krúp
* 10g slnečnicového oleja
* 50g zeleninového bujónu (1 kocka – 1 l vody)
  * soľ (vegeta)
  * mleté čierne korenie
  * petržlenová (zelerová) vňať

Pór očistíme, umyjeme, pokrájame ho na kolieska. Krúpy v site premyjeme a necháme odkvapkať.

V hrnci zohrejeme olej a opražíme na ňom polovicu póru.

Pridáme pripravené krúpy, chvíľu miešame a zalejeme asi 1 litrom vody. Mierne osolíme, okoreníme a varíme takmer do
mäkka.

Pridáme v teplej vode rozmiešaný bujón, zvyšnú polovicu póru a všetko uvaríme do mäkka.

Pred podávaním každú porciu posypeme nadrobno pokrájanou petržlenovou vňaťou.

## 9. Brazílska polievka
*Čas: 50 minút 4porcie po 350g*

* 100g hovädzieho mäsa
* 50g sterilizovaných fazuliek
* 70g rajčina
* 50g zelená paprika
* 15g slnečnicový olej
* 40g cibuľa
* 10g feferónka
* 50gkocka bujónu (masox)
* 1 liter - voda
  - soľ, - mleté čierne korenie
  - majorán (čerstvý zelený)
  - rasca drtená

Mäso pokrájame na malé kocky, cibuľu nadrobno, rajčinu a papriku na kúsky.

V hrnci zohrejeme olej, opražíme na ňom cibuľu, pridáme mäso, posolíme ho a chvíľu opekáme. Prilejeme trochu vývaru,
zakryjeme a dusíme takmer do mäkka. Potom pridáme pokrájané fazuľky, papriku, rajčinu a všetko zalejeme asi litrom
vody, do ktorej rozdrobíme bujón (mäsox).

Polievku varíme, kým je všetko mäkké. Potom ju ochutíme soľou, korením, rascou a nakoniec pridáme pokrájanú feferónku
a majorán.

## 10. Šošovicová s kyslou kapustou a hubami
*Čas: 50 minút 4 porcie po 350g*

* 100g šošovice
* 250g kyslej domácej kapusty
* 50g cibuľa
* 10g sušených húb
* 400ml kyslej smotany (2ks - 12-14% + 100ml vody)
* 20g hladkej múky
* 5g soľ (vegeta) - bobkový list
* 5g cukor
* 50g údenina (domáca klobása)

Šošovicu umyjeme, preberieme, zalejeme vodou a necháme napučať.

Potom ju v tej istej vode varíme asi 20 minút. Pridáme bobkový list, vopred namočené huby (hríby), vyžmýkanú (ak
treba aj pokrájanú a zmytú) kyslú kapustu a všetko uvaríme do mäkka.

Polievku osolíme a dochutíme.

Smotanu dobre rozmiešame s hladkou múkou a 100ml vody, vlejeme do polievky, rozmiešame vareškou a ešte chvíľu
necháme variť.

## 11. Jemná kukuricová – smotanová so šunkou
*Čas: 45 minút 4 porcie po 380g*

* 500ml hydinový vývar (bujón)
* 250g sterilizovanej kukurice
* 80g 1 cibuľa
* 120g 2 mrkvy
* 250g 2-3 nové zemiaky
* 100g šunky
* 15g slnečnicový olej
* 200ml šľahačková smotana 33%
* 10g hladká múka (na zahustenie)
* 1- 2 bobkový list
* 3-4 zrnká čierneho korenia
* 10g pažítka (vňať)
* 5g soľ (vegeta)

Cibuľu, mrkvu a zemiaky očistíme. Cibuľu pokrájame nadrobno, mrkvu na kolieska, zemiaky na kocky, šunku na rezančeky.
V hrnci zohrejeme olej, speníme na ňom cibuľu, pridáme mrkvu a po chvíli zemiaky.

Podlejeme vývarom a dusíme do polomäkka.

Pridáme kukuricu (aj s nálevom), zvyšok hydinového vývaru, bobkový list, korenie, zakryjeme a varíme asi 20 minút.
Koreniny vyberieme, pridáme smotanu a šunku.

Dochutíme a nakoniec dáme posekanú pažítku.

## 12. Zeleninová s drožďovými haluškami
*Čas: 30 minút 4 porcie po 400g*

* 350g mrazenej zeleninovej zmesi (400g -čerstvá zelenina – mrkva, petržlen, zeler, kaleráb
  zo záhrady, aj zelený hrášok a fazuľka)
* 80g cibuľa
* 5g soľ, vegeta
* 5g mletá červená paprika
* 15g hladká múka (1 lyžica)
* 15g slnečnicový olej
* 10g petržlenová vňať
* 1000ml voda

Halušky:
* 30 – 42g - čerstvé droždie (1 x) 15g – oleja
* 60g domáce vajce 10g – cibuľa a cesnak
* 50 – 60g – strúhanky (2 – 3 lyžice) - soľ

V hrnci zohrejeme olej, opražíme nadrobno nakrájanú cibuľku. Pridáme mletú červenú papriku, rozmiešame, zalejeme
troškou vody a vysypeme zeleninovú zmes. Zakrytú dusíme do mäkka.

Zeleninu poprášime múkou, dobre premiešame, zalejeme vodou a necháme zovrieť. Potom polievku dochutíme. Pred
dokončením do nej zavaríme halušky.

Halušky: Najemno pokrájanú cibuľu, popražíme na oleji, pridáme rozdrobené droždie a miešame, kým sa nerozpustí.
Odstavíme, pridáme soľ, roztlačený cesnak a strúhanku.

Lyžicou tvarujeme halušky a vkladáme ich do vriacej polievky.

Varíme ich asi 5 minút.

## 13. Ľahká zeleninová polievka

Vhodná pri redukčnej diéte, dobrá je aj studená.
*Čas: 65 minút 4 porcie po 460g*

* 100g karfiolu 100g – brokolice
* 30g mrkva 20g – petržlen
* 20g zeler 100g – nové zemiaky
* 50g pór 50g – cibuľa
* 180g hlávková kapusta
* 80g ružičkový kel
* 10-15g – olivový (slnečnicový) olej
* 1000ml zeleninový vývar (bujón)
* 5g soľ, vegeta - korenie (podľa chuti)
* 10g zelený hrášok
* 10g petržlenová, zelerová vňať

Všetku zeleninu, očistíme, umyjeme dáme do hrnca a zalejeme vývarom. Pridáme olivový olej, zakryjeme a po zovretí
pomaly varíme asi 15 minút.

Polievku zlejeme, zeleninu pokrájame na menšie kúsky a dáme späť do polievky.

Pred podávaním môžeme pridať posekanú vňať.

## 14. Kráľovská cesnaková
*Čas: 45 minút 4 porcie asi po 500g (460 až 580g)*

* 500g zemiakov (6ks)
* 30g 6 strúčikov cesnaku
* 15g lyžička vegety
* 5g soľ
* 20g masla / oleja
* 20g lyžica hladkej múky
* 30g posekanej petržlenovej vňate
* 15g drtenej rasce
* 200g starší chlieb
* 15g tuk / olej na opekanie
* 1000 - 1500ml voda

Očistený cesnak prelisujeme. V hrnci rozpustíme maslo, popražíme na ňom cesnak, poprášime ho múkou, premiešame a
prilejeme asi 1 – 1,5 l vody. Pridáme očistené na malé kocky pokrájané zemiaky a uvaríme ich do mäkka.

Polievku odložíme z ohňa, dochutíme ju vegetou, soľou, drtenou rascou, pridáme petržlenovú vňať a všetko spolu
zmixujeme (ručným mixérom, môžeme použiť aj drevenú habarku, zemiaky popučíme a polievku rozhabarkujeme –
šľaháme).

Chlieb (pečivo) pokrájame na kocky a na teflónovej panvici na troške tuku opražíme dochrumkava. Pred podávaním
dáme do každej porcie podľa chuti a prizdobíme ozdobnou vňaťou ružičkového petržlenu.

## 15. Cibuľová s hubami a opraženým chlebom
*Čas: 45 minút 2 porcie = 790g, porcia 395g*

* 100g veľká cibuľa
* 15g olej
* 50g koreňová zelenina (mrkva, petržlen, zeler)
* 10g kocka bujónu (300 – 500ml – voda)
* 100g zemiaky
* 30g sušených húb
* 5g strúčik cesnaku
* 50g vajce
* 80g starší chlieb
* - soľ, - biele korenie, - vegeta

Cibuľu očistíme, nadrobno pokrájame, v hrnci na rozohriatom oleji opražíme, pridáme očistenú na kúsky pokrájanú
zeleninu, zalejeme vodou a necháme variť.

Pridáme na kúsky rozmrvenú kocku bujónu, vopred namočené a scedené huby a na kocky pokrájané zemiaky. Ak treba
prisolíme a dochutíme. Varíme 10- 15 minút.

Vajíčko dobre rozmiešame, vlejeme do polievky a necháme ju ešte chvíľu vrieť.

Polievku podávame s opraženými kockami chleba alebo pečiva.

## 16. Cibuľová s kukuricou a syrom
*Čas: 25 minút + hovädzí vývar 2 porcie: 750g – porcia 375g*

* 120g 2 cibule
* 30g masla
* 20g hladkej múky
* 80g sterilizovanej kukurice
* 400ml silný hovädzí vývar zo špikovej kosti
* 100ml mlieko
* 20g žĺtok
* 20g postrúhaný tvrdý syr
* 5g soľ, vegeta - mleté biele korenie,
* 10g petržlenová vňať

Cibuľu očistíme, pokrájame na kolieska, dáme do hovädzieho vývaru a uvaríme do mäkka.

Z masla a hladkej múky pripravíme svetlu zápražku, zalejeme ju studenou vodou, dobre rozmiešame a vlejeme do
polievky. Pridáme scedenú kukuricu a v mlieku rozšľahaný žĺtok, dochutíme soľou, vegetou a korením.

Pred podávaním každú porciu polievky posypeme posekanou petržlenovou vňaťou a podľa chuti postrúhaným tvrdým
syrom.

## 17. Beťárska kapustová s párkom
*Čas: 50 minút*


2 porcie: 900g – porcia 450g
* 25g tuk (olej, masť)
* 50g cibuľa
* 25g rajčinový pretlak
* 10g mletá červená paprika (½ lyžičky)
* 50g bravčový údený bôčik
* 180g kyslá domáca kapusta (200g – hlávková kapusta narezaná + 15ml ocot/ 15g cukor)
* 5g soľ, vegeta, drtená rasca - 2ks bobkový list
* 5g mleté biele (čierne) korenie
* 10g 1-2 strúčiky cesnaku alebo červená feferónka
* 100ml kyslej smotany
* 5g cukru
* 15g hladkej múky
* 50g párkov (kabanosu, domácej klobásy)
* 60g sušených sliviek
* 300ml vody

Cukor na tuku skaramelizujeme, pridáme nadrobno pokrájanú cibuľu, bôčik pokrájaný na kocky, popražíme. Nakoniec po
chvíli dáme rajčinový pretlak, červenú mletú papriku pokrájanú kyslú domácu kapustu s bobkovými listami, drtenou
rascou, rozdrveným cesnakom vegetou a soľou.

Premiešame, dolejeme 3dl vody (maximálne 0,5 l vody) a všetko uvaríme do mäkka.

Smotanu rozmiešame s múkou, vlejeme do polievky a necháme pomaly zovrieť.

Dochutíme prípadne soľou, korením (½ chilli papričky alebo feferónky).

Nakoniec pridáme na kolieska pokrájané párky a ešte chvíľu povaríme.

(Inú údeninu klobásu alebo kabanos môžeme opražiť na troške tuku. Namiesto smotanovej zátrepky s hladkou múkou
môžeme použiť s hladkou múkou nasucho urobenú zápražku zriedenú maslom alebo ramou a vymiešanú habarkou so studeným
mliekom.)

## 18. Pórová s droždím
*Čas: 25 minút 2 porcie 680g – porcia 340g*

* 50g menšia cibuľa
* 30g oleja
* 15g čerstvého droždia
* 10g soľ, vegeta, petržlenová vňať
* 60g póru
* - mleté čierne (biele) korenie
* 50g – domáce vajce

Cibuľu a pór očistíme. V hrnci zohrejeme olej, pridáme nadrobno pokrájanú cibuľu, opražíme ju a po chvíli v nej
rozmiešame droždie. Zalejeme teplou vodou a necháme zovrieť.

Pór pokrájame na tenké kolieska, dáme do polievky osolíme ju a varíme, kým pór nezmäkne.

Múku nasucho opražíme vmiešame do polievky, ochutíme ju korením, nakoniec pridáme petržlenovú vňať.

 (Pred dovarením môžeme pridať rozšľahané domáce vajce.)

## 19. Diétna kapustová
*Príprava – Čas: 65 minút*


4 porcie = 1540g – porcia 385g
* 400g biela hlávková kapusta
* 100g cibuľa
* 80g papriky (2ks)
* 120g rajčiny (4ks)
* 100g mrkvy
* 50g petržlen
* 60g zeler
* 120g zemiaky
* 5g soľ, vegeta
* 10g kocka mäsoxu alebo bujónu / 3-5dl vody

„sladko- kyslo“ – ocot/citrón, biele korenie, soľ, sacharín

Všetku zeleninu očistíme a umyjeme. Kapustu, papriku a zeler pokrájame na rezančeky, cibuľu, mrkvu a petržlen na
tenké kolieska. Pripravenú zeleninu dáme do hrnca, zalejeme studenou vodou, aby bola ponorená a dáme variť. Keď
zovrie pridáme soľ a rozmrvenú kocku mäsoxu. Polievku varíme asi 35 minút – jemne ťaháme zeleninový vývar, potom
pridáme na malé kocky pokrájané zemiaky a varíme ešte 15 minút.

Poznámka: Polievka je vhodná pri diéte na redukciu hmotnosti, s náhradným sladidlom namiesto cukru ju môžeme
dochutiť na sladko - kyslo.

## 20. Kapustnica so zápražkou
*Príprava – Čas: 90 minút*


6 porcií = 2580g – porcia 430g
* 1000g kyslej domácej kapusty - 2 bobkové listy
* 500g údeného mäsa – pliecko, krkovička alebo koleno
* 250g čerstvé čisté bravčové pliecko - 5 x nové korenie
* 5g drtená rasca
* 30g sušených húb – hríby vopred namočíme
* 20g bravčovej masti alebo oleja
* 20g hladkej múky
* 5g soľ, cukor, cesnak
* 5g majorán, vegeta podľa chuti
* 5g mleté čierne (biele) korenie, ½ feferónky
* 750ml studenej vody

Do väčšieho hrnca dáme variť údené mäso, keď je polomäkké pridáme na kocky pokrájané bravčové pliecko, kyslú domácu
kapustu, bobkový list, nové korenie, vopred namočené hríby a všetko uvaríme do mäkka. Údené mäso vyberieme,
pokrájame na kúsky a dáme späť do hrnca. Z masti a hladkej múky urobíme svetlú zápražku, zalejeme ju studenou vodou,
dobre rozmiešame a vlejeme do kapustnice.

Necháme prevrieť, dochutíme soľou, cukrom, cesnakom, mletým korením, ½ chilli papričky alebo feferónky, odstavíme z
ohňa a potom vmiešame za lyžičku majoránu.

## 21. Kapustová s klobásou
*Príprava - Čas: 40 minút*


4 alebo 5 porcií = 1670g – porcia 420g alebo 330g
* 250g hlávkovej kapusty
* 30g oleja
* 40g hladkej múky
* 100g údenej klobásy
* 200g zemiakov
* 90g 6 sušených sliviek
* 200ml kyslej smotany 15 %
* 10g soľ, vegeta, drtená rasca, petržlenová vňať
* ocot / citrón a cukor, mleté biele korenie
* 750ml voda

Kapustu očistíme, pokrájame na tenké rezančeky. V hrnci zohrejeme olej, kapustu mierne opražíme, posypeme múkou a
ešte chvíľu popražíme. Prilejeme vodu a polievku osolíme.

Klobásu pokrájame na tenké kolieska, spolu s očistenými a na kocky pokrájanými zemiakmi pridáme do polievky. Asi po
desiatich minútach pridáme sušené slivky (bez kôstok) a ešte chvíľu varíme.

Potom prilejeme rozmiešanú smotanu a pridáme posekanú petržlenovú vňať. Necháme jemne zovrieť a odstavíme.

Potom môžeme odstavenú polievku dochutiť troškou cukru a octu, mletým bielym korením, soľou, vegetou a drtenou
rascou.

## 22. Sýta hrachová s mäsom a klobásou
*Príprava – Čas: 65 minút*


4 porcie = 1330g – porcia 330g
* 75g suchého hrachu (polený a lúpaný)
* 100g kosti z karé
* 60g bravčové mäso -pliecko
* 50g domácej klobásy
* 15g olej / bravčová masť
* 75g koreňovej zeleniny (mrkva, petržlen, zeler)
* 30g cibuľa
* 20g _ cesnak
* 80g zemiaky
* 15g hladkej múky
* 10g soľ, mleté čierne korenie, mletá červená paprika, majorán 800ml – studená voda

Umyté kosti a mäso opražíme na troche oleja, zalejeme vodou a pridáme vo vode namočený napučaný hrach. Mierne
osolíme, pridáme dva jemno pokrájané strúčiky cesnaku a odkryté varíme do mäkka.

Mäso a kosti vyberieme, kosti oberieme. Hrach zalejeme vodou (7,5 až 8dl), pridáme očistenú a na kolieska ,
rezančeky a kocky pokrájanú zeleninu i zemiaky, ochutíme soľou, mletým korením, prelisovaným cesnakom a všetko
uvaríme do mäkka.

Nadrobno pokrájanú cibuľu, spolu s kolieskami cibule opražíme na oleji, posypeme hladkou múkou a červenou paprikou,
ešte chvíľu oprážame a dáme do polievky.

Keď zovrie, pridáme pokrájané mäso a nakoniec vmiešame majorán.

# JEDLÁ Z BRAVČOVÉHO, HOVADZIEHO A TEĽACIEHO MASA

## 1. Bôčikový nákyp
*Čas: 90 minút, 4 porcie po 225g - 8 porcií po 230g*


½ dávka – celá dávka
* 500g 1kg – prerastaného bravčového bôčika (mletého mäsa)
* 300g 600g (5 – 10ks) – domácich vajec
* 100g 200g (5 – 10 lyžíc) – hrubej múky
* 5g 10g - (½ a celý) - kypriaci prášok
* 10g 25g – strúhanka
* 5g soľ - vegeta - mleté čierne biela korenie
* 10g cesnak (2- 3 strúčiky podľa chuti)
* 15g petržlenová vňať – (magi –americký zeler -ligurčeková vňať, bazalka)

Mäso najemno pomelieme (kúpime planšie mleté) dáme do misy, pridáme rozšľahané vajcia, múku spolu s kypriacim
práškom a všetko spolu zmiešame.

Zmes ochutíme soľou, vegetou, korením, pridáme očistený prelisovaný cesnak a posekanú
petržlenovú vňať (zelerovú alebo bazalku).

Plech strednej veľkosti alebo ľubovoľnú formu vystelieme alobalom (tak, aby prečnieval),
natrieme ho olejom a rovnomerne naň rozložíme mäsovú zmes. Vrch prekryjeme alobalom a dáme asi na hodinu piecť,
dopečieme dochrumkava, nakoniec vrch potrieme vodou s troškou oleja.

## 2. Guľáš na zelených fazuľkách
*Čas: 80 minút 4 porcie po 360g*

* 600g hovädzieho mäsa
* 50g údenej slaniny (trochu oleja)
* 150g cibule
* 5g soľ, vegeta
* 5-10g – mletá sladká červená paprika
* 10g hladká múka
* 10g 2-3 strúčiky cesnaku
* 50g 3 lyžice kečupu (rajčinový pretlak a cukor)
* 5g drtená rasca, mleté čierne (biele) korenie
* 200g sterilizovaných fazuliek
* 50g kocka mäsoxu, 300 – 400ml – voda

Mäso umyjeme, osušíme, zbavíme tuku a šliach, pokrájame na kocky. Slaninu pokrájame a dáme do rajnice, kastróĺa,
popražíme, pridáme mäso a prudko opražíme.

Pridáme nadrobno pokrájanú cibuľu, rajčinový pretlak, soľ, vegetu, premiešame zakryjeme a na miernom ohni chvíľu
dusíme. Potom pridáme papriku rozmiešanú v troške vody, rozmrvený bujón a dusíme do polomäkka.

Fazuľky zlejeme, pridáme k mäsu, všetko dochutíme kečupom, korením, rascou a udusíme do mäkka. Môžeme zahustiť
zápražkou. Podávame s novými zemiakmi.

## Krkovička s pórom
*Čas: 80 minút 2 porcie po 315g – 4 porcie po 265g*


½ dávka - celá dávka
* 300g 500g – rezne z krkovičky
* 250g 400g – väčší pór
* 20g 40g – masla
* 50g 100g - údeného syra
* 10g soľ, - mleté čierne korenie, - mletá červená maďarská paprika pálivá
* 30g 50g – kocka mäsoxu (10ml – 20ml – vody)

Mäso naklepeme, osolíme, okoreníme a uložíme do pekáča natretého olejom.

Pór(y) očistíme, umyjeme, pokrájame na tenké kolieska, syr najemno postrúhame.

Na mäso v pekáči poukladáme vrstvu pokrájaného póru a posypeme syrom.

Asi ½ kocky mäsoxu rozpustíme v troške vody a vylejeme na mäso. Maslo rozpustíme, pokvapkáme ním pripravené rezne a
poprášime ich pálivou paprikou.

Pekáč zakryjeme, dáme do vyhriatej rúry na 30 minút, potom mäso odkryté dopečieme.

Podávame s dusenou ryžou.

## 4.  Mäsové placky
*Čas: 50 minút (12 hodín – odležanie)*


4 porcie po 265g (1060g) – 8 porcií po 280g (2260g)

½ dávka – celá dávka
* 500g 1000g – bravčové pliecko
* 120g 300g – vajcia (2ks - 5ks)
* 300g 700g – lečo domáce (malý a veľký pohár)
* 75ml – 150ml oleja
* 60g 120g – tuk na vyprážanie
* 10g 15g – vegety (lyžička podľa chuti), - soľ, - mleté čierne korenie
* 45g 90g – solamyl (3 a 6 lyžičiek)

ozdoba: 100g – paradajky – petržlenová vňať

Mäso pokrájame na malé kúsky, dáme ho do hlbšej misy, osolíme, okoreníme posypme vegetou, pridáme domáce lečo a dobre
premiešame.

Vajcia dôkladne rozšľaháme so solamylom, vylejeme na mäso a znovu premiešame.

Odložíme na noc alebo aspoň 12 hodím do chladu.

Z odležanej zmesi postupne tvarujeme placky a vo väčšom množstve tuku (oleja)

Ich pomaly z obidvoch strán vyprážame.

## 5. Mäsová pochúťka so šampiňónmi
*Čas: 75 minút*


2 porcie po 210g (420g) - 8 porcií po 240g (1920g)

¼ dávka – celá dávka
* 200g 1000g – bravčového stehna
* 30g olej, 5g – soľ
* 10g 25g – hladká múka
* 50g 250g - šampiňónov z konzervy
* 100ml – 500ml kyslej 15 % smotany
* 20g 100g – tvrdého syra
* 5g 15g – mletá červená paprika
* 5g 15g – petržlenová vňať, - vegeta

Mäso pokrájame na rezne, naklepeme ich, osolíme, obalíme v hladkej múke a na rozohriatom oleji z oboch strán prudko
opražíme. Uložíme ich do pekáča.

Šampiňóny scedíme, dáme do výpeku a chvíľu oprážame. Smotanu rozmiešame, pridáme papriku, trochu soli (vegetu) a
vylejeme na šampiňóny.

Zmes necháme jemno prevrieť a potom ňou zalejeme pripravené rezne.

Dáme piecť (asi pol hodiny), potom vyberieme a vrch posypeme strúhaným syrom zmiešaným s nadrobno posekanou
petržlenovou vňaťou.

Nakoniec prudko zapečieme. Podávame so zemiakovou kašou.

## 6. Plnené rezne so sezamom
*Čas: 65 minút 2 porcie po 235g (470g)*

* 240g 2 hrubšie bravčové rezne (stehno) - soľ
* 15g lyžička hladkej múky
* 15g rastlinného masla
* 15g sezamových semiačok
* 50ml mäsového vývaru z kostí (bujonu)
* 5g ½ lyžičky korenie na steaky (zmesi korení)

**Plnka:**

* 50g mletých orechov
* 50g pšeničných klíčkov
* 30g 1 žĺtok - štipka korenia a soli

Rezne zboku narežeme, rozložíme a jemne naklepeme.

PLNKA: Najemno pomleté orechy, pšeničné klíčky, štipku korenia a soli zmiešame so žĺtkom na hladkú zmes. Na polovicu
každého rezňa dáme plnku, prekryjeme ju druhou polovicou a okraj zopneme špáradlom.

Naplnené rezne opražíme z oboch strán a na masle, posypeme zmesou korení, podlejeme vývarom a zakryté dusíme asi 10
minút.

Na suchej panvici za stáleho miešania opečieme sezamové zrnká a pred podávaním nimi

posypeme rezne. Podávame so zemiakovou kašou a zeleninovým šalátom.

## 7. Pliecko s kyslou kapustou a hríbmi
*Čas: 90 minút, 5- 6 porcií po 300-250g (1500g)*

* 600g bravčové pliecko
* 5-10g – soľ, - mleté čierne korenie
* 50g slaninky
* 50g 1 mrkva, 30g – kúsok zeleru, 70g – cibuľa
* 15g olej, 100ml – bieleho vína
* 15g lyžička horčice
* 100ml smotany, 15g – hladkej múky
* 250g kyslej kapusty, 200g – čerstvých húb (dubáky, suchohríby, hlivy)

Mäso pokrájame na kúsky, slaninu na štvorčeky. Mrkvu, zeler a cibuľu očistíme a nadrobno pokrájame. V rajnici na
troške oleja opražíme slaninku, pridáme zeleninu a chvíľu ju opekáme. K zelenine pridáme mäso, osolíme ho a
okoreníme, ochutíme horčicou. Podlejeme trochou vody, zakryjeme a dáme do vyhriatej rúry. Medzitým na troche oleja
udusíme kyslú kapustu s očistenými pokrájanými hubami. Upečené mäso vyberieme, do šťavy pridáme víno
a smotanu zmiešanú s hladkou múkou. Za stáleho miešania chvíľku varíme. Potom precedíme. Napokon dáme do šťavy mäso a
kapustu s hubami.

Podávame so žemľovou alebo zemiakovou krupicovou knedľou.

## 8. „Dvojičky“ z krkovičky
*Čas: 80 minút (640g = 2 porcie po 320g alebo 1230g = 4 porcie po 310g)*


½ dávka - celá dávka
* 300g 600g – 2-4 rezne z bravčovej krkovičky - soľ
* 100g 200g – 2 -4 plátky údenej krkovičky - grilovacie korenie
* 80g 150g – väčšia cibuľa, 10g - 20g – cesnak podľa chuti
* 20g 40g – slnečnicový olej
* 130ml – 250ml smotany
* 10g 20g – maizeny

Rezne natenko rozklepeme, mierne osolíme, posypeme grilovacím korením. Každý špáradlom - grilovacou ihlou spojíme s
plátkom údenej krkovičky. Cesnak a cibuľu očistíme, pokrájame na kolieska, petržlenovú vňať posekáme nadrobno. Pekáč
natrieme olejom, uložíme doň pripravené rezne posypeme ich vňaťou, cesnakom a kolieskami cibule. Polejeme trochou
vody a dáme piecť. Rezne občas podlejeme výpekom. Keď je mäso mäkké, vyberieme ho a do výpeku vlejeme smotanu, v
ktorej sme rozšľahali maizenu. Za stáleho miešania varíme kým šťava nezhustne. Rezne vložíme späť a necháme ešte
povrieť.

 (Mikrovlnka - pečenie – funkcia CRISP = asi 15 minút, ušetríme čas).

Podávame s pečenými zemiakmi a zeleninovou oblohou.

## 9. Kotlety s údeným mäsom
*Čas: 75 minút, 2 porcie po 240g – 4 porcie po 230g*


½ dávka – celá dávka
* 250g 500g – 2 – 4 bravčové kotlety (nízke karé)
* - soľ, 1- 2 – strúčiky cesnaku
* - mletá rasca, 20g – hladká múka
* 25g 50g – slnečnicového oleja, - štipka cukru podľa chuti
* 40g 80g – rajčinového pretlaku alebo 2- 4 lyžice
* 80g 150g – údeného mäsa
* 50g 100g – šampiňónov

Mäso naklepeme, osolíme ho, posypeme rascou, natrieme prelisovaným cesnakom a zľahka obalíme v hladkej múke. Na
panvici rozohrejeme olej, kotlety z oboch strán prudko opražíme a vyberieme na teplý tanier. Do výpeku dáme na
pásiky pokrájané údené (nevarené) mäso,
plátky šampiňónov a rajčinový pretlak, prípadne cukor. Prilejeme v troche vody rozmiešanú múku, alebo nasucho v malom
množstve oleja opražíme múku, prilejeme studenú vodu a spravíme bešamel. Za stáleho miešania necháme prevrieť.

Do pripravenej zmesi vložíme kotlety a zakryté ich udusíme do mäkka. Ak treba šťavu dochutíme soľou, vegetou, štipkou
cukru a bazalkou.

Podávame s makarónmi alebo inými cestovinami, s paradajkami, paprikou a inou najemno strúhanou zeleninou (mrkva,
zeler, červená, biela, čínska kapusta).

## 10. Rebierka s medovou kukuricou
*Čas: 90 minút*

* 530g / 2120g - 2 a 8 porcií po 265g

¼ dávka – celá dávka
* 240g 1000g – 2-8 bravčových rebierok
* 20g 80g – oleja
* 5g podľa chuti – mleté biele korenie
* 120ml – 500ml mäsový vývar
* 100g 400g – ½ a 2 konzervy kukurice
* 15g 40g – maslo
* 20g 80g – včelieho medu
* 10g 20g – solamylu
* 5g 15g – kôpor podľa chuti

Rebierka umyjeme osušíme, osolíme a okoreníme. V rajnici zohrejeme olej a mäso dôkladne pooprážame. Podlejeme ho
horúcim vývarom a dusíme (asi 1 hodinu).

Kukuricu scedíme, premiešame ju s posekaným kôprom (podľa chuti) a vysypeme do rajnice s rozpusteným maslom, zľahka
ju opražíme.

Mäkké rebierka vyberieme do šťavy pridáme med, trochu kôpru a zahustíme ju solamylom
rozmiešaným v malom množstve vody a dochutíme.

Rebierka podávame uložené na kukurici a poliate omáčkou, vhodnou prílohou sú opekané zemiaky alebo pečivo.

## 11. Soté s mandľami (kapustou, pórom a hubami)
*Čas: 70 minút*

* 1460g 6 porcií po 240g
* 300g bravčového stehna (pliecka)
* 300g bravčovej pečene
* 20g lyžička maizeny
* 100g mandlí, - sójová omáčka
* 50g húb (hliva, šampiňóny)
* 30g slnečnicový olej
* 500g malá hlávka kapusty
* 150g pór, - soľ
* 5g mletá pálivá paprika

Mäso pokrájame na pásiky, dáme do väčšej nádoby a „len“ mierne posolíme. Pokvapkáme ho olejom, sójovou omáčkou podľa
chuti a posypeme maizenou. Dôkladne premiešame.

Pečeň umyjeme, osušíme a pokrájame na malé kúsky.

Na panvici zohrejeme olej, dáme naň mäso, opražíme ho, pridáme pečeň a ešte chvíľu oprážame.

Očistenú kapustu pokrájame na rezančeky, pór a huby na tenké plátky a všetko pridáme k mäsu, Zľahka premiešame a
zakryté udusíme do mäkka.

Mandle sparíme vriacou vodou, necháme na site odkvapkať, ošúpeme, posekáme na drobno a pridáme do mäsovej zmesi.
Dochutíme ju sójovou omáčkou, mletou štipľavou paprikou, soľou a vegetou.

Podávame s dusenou ryžou, pripravenou na rôzne spôsoby (napr. Kari ryža s hrozienkami, atď.)

## 12. KARÉ vyprážané s kokosom
*Čas: 40 minút*

* 400g 2 porcie po 200g a 8 porcií minimálne po 195g

¼ dávka – celá dávka
* 240g 1000g – 2- 8 rezňov z nízkeho bravčového kare
* 20g 80g – hladká múka, - soľ
* 40g 200g - 1 a 4 vajcia
* 40g 160g – strúhanka
* 30g 120g – strúhaného kokosu
* 30ml – 130ml piva (asi 5-6 lyžíc)
* 60g 240g – tuk (olej, bravčová masť) na vyprážanie

Rezne naklepeme, posolíme. Vajíčka rozšľaháme s pivom (zvyšok vypijeme), strúhanku zmiešame s kokosom. Rezne obalíme
v múke, potom vo vajíčkach a napokon v kokosovej zmesi. V hlbšej panvici rozohrejeme tuk (olej alebo masť) a rezne
pomaly vypražíme.

Podávame so zemiakovou kašou, dusenou ryžou a zeleninovým šalátom.

Poznámka: Rovnako môžeme pripraviť aj kuracie alebo morčacie rezne.

## 13. KARÉ s horčicou a karí
*Čas: 55 minút, 1260g – 4 porcie po 315g*

* 500g 4 rezne z bravčového nízkeho kare, - soľ
* 5g korenie karí
* 15g plnotučná horčica
* 80g olej
* 15g vegety
* 240g 4 domáce čerstvé vajcia na volské oko
* 250g mrazenej zeleninovej zmesi
* 150g malá konzerva šampiňónov

Rezne naklepeme a osolíme. Na jednej strene ich poprášime korením karí a natrieme horčicou. Na panvici rozohrejeme
olej, rezne z oboch strán opražíme, prikryjeme a na miernom ohni dusíme. Keď je mäso mäkké, vyberieme ho na teplý
tanier.

Do výpeku opatrne rozbijeme vajíčka a zakryté ich necháme stuhnúť na volské oká.

Zeleninovú zmes udusíme na troche oleja (masla), pridáme scedené šampiňóny a podľa chuti vegetu. Mäso podávame s
volským okom a dusenou zeleninou, vhodnou prílohou sú varené zemiaky.

## 14. Pikantná pochúťka
*Čas: 85 minút 6 porcií po 200g*

* 600g bravčového mäsa, - soľ
* 60g vajce
* 5g mleté čierne korenie, - čili korenie
* 200ml bieleho vína
* 25ml koňaku
* 15g práškový cukor (lyžička)
* 80g pór (až 100g)
* 100g vlašských orechov
* 100g údenej prerastanej slaniny

Mäso (stehno, pliecko pokrájame na rezančeky, osolíme ho a poprášime čiernym a čili korením. Vajce rozšľaháme,
pridáme víno, koňak a práškový cukor a zmes vylejeme na mäso. Odložíme ho do chladničky (aspoň na 1 hodinu).

Slaninu pokrájame na malé kocky a spolu s orechmi (polovicu jadier) opražíme.

Orechy vyberieme. Vo výpeku opečieme pripravené mäso, pridáme očistený na koilieská pokrájaný pór a zakryté dusíme.
Keď je mäso mäkké, pridáme zvyšok marinády, opražené orechy, premiešame a ešte chvíľu prehrievame.

Podávame s ryžou a zeleninovým šalátom.

## 15. Rezne s jablkami
*Čas: 65 minút, 620g – 3 porcie po 205g*

* 300g bravčového stehna
* 200g jabĺk (jonatánok, ontárií)
* 30g hladkej múky
* 25g masla
* 25g medu (2 menšie lyžice)
* 40g mandlí

Mäso umyjeme, osušíme a pokrájame na rezne. Mierne ich naklepeme, osolíme, obalíme v hladkej múke a na masle s oboch
strán pomaly opražíme, potom ich uložíme na pekáč.

Jablká ošúpeme, pokrájame na kolieska a na troške masla zakryté chvíľu podusíme.

Mandle dáme nakrátko do vriacej vody, zalejeme ich, ošúpeme a keď trochu vychladnú, posekáme ich.

Na každý rezeň dáme jablká, natrieme ich medom a posypeme mandľami. Môžeme ich poliať výpekom. Pekáč dáme do dobre
vyhriatej rúry asi na 15 minút (môžeme použiť mikrovlnku –pečenie -funkcia – CRISP – 5 - 7 minút).

Podávame s dusenou ryžou.

## 16. Kotlety so syrovou omáčkou
*Čas: 50 minút, 530g – 2 porcie po 265g*

* - omáčka: 240g – 2 porcie po 120g
* 300g 2 karé s kosťou - 2 plátky po 150g
* 100g 2 plátky prerastanej údenej slaniny
* 80g pór, - soľ, - mleté čierne korenie
* 30g olej, 15g – hladká múka

**Omáčka:**

* 60g syra NIVA, 10g – maizeny,
* 130ml mlieka, 15g – masla,
* - mleté biele korenie, - soľ

Kotlety mierne naklepeme, osolíme, z boku urobíme zárez, aby vznikla „kapsa“.

Pór očistíme, chvíľku povaríme v mierne osolenej vode a rozdelíme na 2 časti. Každú zabalíme do slaniny a vložíme do
„kapsy“. Otvory uzavrieme špáradlami, mäso poprášime čiernym korením a obalíme v múke. Na rozohriatom oleji mäso z
oboch strán prudko opražíme a potom pomaly opekáme do mäkka. Hotové vyberieme na teplý tanier.

**Omáčka:**

Mlieko dáme zovrieť, pridáme syr Niva a miešame, kým sa nerozpustí. Maizenu rozmiešame v troške vody a vlejeme do
omáčky (už neprevárame!). Ochutíme ju a nakoniec pridáme maslo. Pred podávaním omáčkou polejeme kotletu, prizdobíme
pórom a mrkvou.

Podávame so zemiakmi.

## 17. Závitky s hubovou omáčkou
*ČAS - 80 minút, 1020g - 6 porcií po 170g*

* - omáčka: asi 600g – porcia po 100 ml
* 600g hovädzie stehno
* 160g 1 pár párkov
* 5g soľ, - mleté čierne korenie
* 15g kečup
* 20g olej
* 120g 2 vajcia
* 50g póru
* 50g 1 kapia

**Omáčka:**

* 200g čerstvých húb (2dl), 80g – 1 cibuľa
* 15g hladká múka, 15g – plnotučná horčica,
* 10g petržlenová vňať, - voda: podľa potreby

Mäso odblaníme, umyjeme, osušíme, pokrájame ho na hrubšie plátky, narežeme okraje a rezne natenko vyklepeme. Osolíme
ich okoreníme a natrieme kečupom.

Na troške oleja urobíme z vajec praženicu, pridáme nadrobno pokrájaný pór a kapiu, zmes osolíme a natrieme na
pripravené rezne. Na každý položíme kúsok párku, zvinieme a obviažeme niťou. Závitky opražíme na oleji, podlejeme a
udusíme do polo mäkka.

Omáčka: Očistené huby a cibuľu pokrájame, pridáme k mäsu, podľa potreby podlejeme vodou a všetko udusíme do mäkka.
Mäso vyberieme, šťavu zahustíme múkou rozmiešanou v v troške vody, pridáme horčicu a krátko povaríme.

Mäso podávame poliate omáčkou s cestovinou, dusenou ryžou alebo zemiakovou kašou.

## 18. Znojemská roštenka

alebo Hovädzie s uhorkami
*Čas: 75 minút*

* 630g 2 porcie po 315g, 1250g – 4 porcie po 320g

½ dávka – celá dávka
* 300g 600g – hovädzej roštenky alebo hovädzieho zadného
* 80g 150g – cibule, 10g – cesnak podľa chuti
* 8 g – 15g – cukru
* 8 g – 20g – ocot, citrón
* 8 g – 15g – horčica
* 8 g – 15g – hladká múka
* 80g 150g – kyslé uhorky
* 15g 30g – slnečnicový olej
* 5g soľ, - mleté čierne korenie,
* - mäsový vývar (voda) podľa potreby

Mäso pokrájame na rezne (roštenky), naklepeme ich, osolíme, okoreníme a natrieme ich prelisovaným cesnakom. V
rajnici na oleji popražíme nadrobno posekanú cibuľku, pridáme cukor, mierne ho skaramelizujeme a zalejeme octom s
citrónom. Pripravené mäso uložíme do rajnice na cibuľu, zakryjeme a pomaly dusíme do polo mäkka. Občas rezne
roštenky otočíme ak treba podlejeme vývarom (teplou vodou).

Mäso vyberieme šťavu necháme odpariť. Do výpeku pridáme hladkú múku, popražíme ju, podlejeme a rozmiešame. Uhorky
pokrájame na malé kolieska, väčšie na štvorčeky, pridáme ich k mäsu, šťavu dochutíme horčicou a dusíme kým mäso
nezmäkne.

Podávame s dusenou ryžou alebo zemiakmi prípadne žemľovou knedľou.

## 19. Kapustové rizoto
*Čas: 75 minút*

* 1750g 4 porcie po 440g (6x po 300g)
* 400g ryže (guľato zrnej alebo podlhovastej)
* 400g hovädzieho mäsa
* 30g oleja (masti)
* 750g biela kapusta (menšie hlávka)
* 80g cibuľa
* 30g cesnak, 5 – 6 strúčikov
* 5-10g – soľ,
* - drtená rasca ,
* - mleté čierne korenie,
* - mletá červená paprika

Mäso odblaníme, umyjeme, osušíme, pokrájame na pásiky. V rajnici na oleji (masti) opražíme nadrobno pokrájanú
cibuľu, pridáme mäso, opražíme ho, osolíme, okoreníme, poprášime paprikou a drtenou rascou a zakryté dusíme takmer
do mäkka.

Cesnak očistíme, prelisujeme s pridáme k mäsu. Kapustu pokrájame na rezančeky, navrstvíme ju na mäso a dusíme, kým
nie je mäkká. Ak treba občas podlejeme horúcou vodou. Na koniec všetko spolu premiešame. Prebratú ryžu dáme do sita,
umyjeme ju a necháme odkvapkať.

V rajnici zohrejeme lyžicu oleja, ryžu opražíme, zalejeme horúcou vodou (1 cm nad ryžu) a prikrytú ju dusíme na
miernom ohni.

Hotovú ryžu rozdelíme naberačkou na taniere a na ňu dáme mäso s kapustou.

## 20. Roštenka v ďumbierovej omáčke
*Čas: 60 minút, 1703 g – 5 porcií po 340g*

* 500g roštenky, - soľ,
* 240g 3 cibule,
* 60g oleja
* 40g 4 strúčky cesnaku
* 30g 2 lyžičky mletého ďumbiera
* 7 g – ½ lyžičky čili korenia
* 300g 5 rajčín
* 220g 3 póry
* 200g mäsového vývaru (bujónu)
* 100g hlávkový šalát

Mäso pokrájame na kocky alebo hrubšie pásiky, zľahka ich naklepeme, posolíme a dáme do misy. Cibule očistíme a
postrúhame (na plastovom strúhadle), cesnak prelisujeme a oboje spolu s koreninami (mletým ďumbierom a čili)
pridáme k mäsu.

Premiešame a necháme 3 - 4 hodiny odležať.

Rajčiny obaríme a ošúpeme, očistený pór posekáme nadrobno. Odležané mäso prudko opražíme na rozohriatom oleji,
pridáme pór i rajčiny, podlejeme vývarom a zakryté udusíme do mäkka.

Šalát rozoberieme na listy, dobre umyjeme, pokrájame na tenké pásiky a posypeme ním hotové mäso. Vhodnou prílohou sú
široké rezance, makaróny alebo dusená ryža.

## 21. Taškentská roštenka
*Čas: 65 minút, 1000g – 4 porcie po 250g*

* 600g hovädzej roštenky
* 150g suchého chleba
* 30g 2 lyžičky vegety
* 30g plnotučnej horčice
* 15g korenie karí
* 100ml smotany
* 50g maslo - 3 lyžice
* 20g olej

Mäso si pripravíme aspoň deň vopred – pokrájame ho na č rezne, naklepeme, posypeme vegetou a karí, dáme do misy a
polejeme rozpusteným maslom.

Dáme do chladu na noc odležať.

Na panvici zohrejeme olej, mäso z oboch strán prudko opražíme, podlejeme teplou vodou, pridáme najemno postrúhaný
suchý chlieb a mäso udusíme do mäkka.

Potom ho osolíme, šťavu dochutíme horčicou a zalejeme smotanou.

Ešte chvíľu povaríme a odstavíme. Podávame s knedľami alebo cestovinami.

## 22. Rezne zo stehna s lečom
*Čas: 60 minút 1120g – 5 porcií po 225g*

* 600g hovädzieho stehna, - soľ, -mleté čierne korenie
* 350g pohár leča (kupované radšej scedíme)
* 100g 2 vajcia
* 30g strúhanka
* 40g slnečnicový olej

Mäso pokrájame na rezne, okraje narežeme. Každý rezeň naklepeme, osolíme, okoreníme, obalíme v jemnej strúhanke a
znova poklepeme.

Do olejom natretého pekáča dáme na dno časť leča. Pripravené rezne postupne namáčame v rozšľahaných vajíčkach, prudko
z oboch strán opražíme na rozohriatom oleji a uložíme do pekáča. Na rezne dáme zvyšok leča, ak treba podlejeme ich
troškou vody a zakryté udusíme v rúre do mäkka. Podávame s cestovinami alebo zemiakmi.

## 23. Grécka roštenka na víne
*Čas: 65 minút 1680g - 6 porcií po 280g*

* 700g hovädzej roštenky
* 50g olivový (slnečnicový) olej
* 180g cibuľa
* 150g čerstvých húb
* 70g rajčinového pretlaku
* 50g kečupu
* 40g cesnaku 3-4 strúčiky
* 30g hladká múka
* 300ml červeného vína
* 100g ananás
* 10g soľ
* - mleté čierne (biele) korenie

Mäso umyjeme, osušíme a pokrájame na rezne, okraje narežeme. Rezne naklepeme, posolíme, okoreníme a na oleji z oboch
strán prudko opražíme. Vyberieme ich na horúci tanier a udržiavame v teple. Vo výpeku speníme nadrobno pokrájanú
cibuľu, pridáme kečup a pretlak.

Na zmes poukladáme mäso, pridáme očistené, na kúsky pokrájané huby, prelisovaný cesnak. Podlejeme horúcou vodou,
zakryjeme a udusíme.

Mäkké mäso vyberieme, do šťavy vlejeme v troške vody rozmiešanú múku (alebo nasucho jemne opraženú múku), prilejeme
červené víno, pridáme nadrobno posekaný ananás.

Chvíľu podusíme a nakoniec do šťavy vložíme mäso.

Podávame s cestovinami alebo jemnou žemľovou domácou (karlovarskou) knedľou.

## 24. Teľacie medailóniky
*Čas: 30 minút, 1060g – 4 porcie po 265g*

* 600g teľacie kare
* 30g olej
* 5g soľ
* 50g malá cibuľa
* 10g 5 mandlí
* 30g hrsť húb
* 40g maslo - 2 lyžice
* 300ml madeiry alebo vermútu, prípadne tokajského vína
* 3g – mleté čierne korenie

Mäso umyjeme, osušíme, pokrájame na hrubšie medailóniky a zľahka naklepeme.

Na rozohriatom oleji mäso z oboch strán oprážame asi 10 minút. Vyberieme ho na teplý tanier a osolíme.

Maslo roztopíme a opražíme na ňom nadrobno pokrájanú cibuľu, posekané mandle a vopred namočené pokrájané huby. Zmes
zalejeme madeirou (vermútom, tokajským) a necháme 15 minút pomaly vrieť. Potom omáčku dochutíme soľou a
korením.

Mäso rozdelíme na tanier a zalejeme horúcou omáčkou, vhodnou prílohou sú zemiakové hranolčeky a šalát s čerstvej
zeleniny.

## 25. Teľacie kare so syrovou kôrkou
*Čas: 140 minút (min. 2 hodiny)*


½ dávka - 1150g - 4 porcie po 285g
* 750g teľacieho kare
* 20g oleja
* 50g mrkva
* 60g cibuľa
* 130g mäsového vývaru (bujónu)
* 20g maslo
* 15g strúhanky
* 30g kečup
* 60g postrúhaného tvrdého syra
* 5g soľ
* 5g mleté čierne korenie

Mäso odblaníme, umyjeme, osušíme, uložíme na pomastený pekáč a natrieme olejom.

Mrkvu a cibuľu očistíme, pokrájame, dáme do rajničky zalejeme vývarom a asi 5 minút necháme vrieť a zmes vlejeme do
pekáča k mäsu.

Pekáč dáme do dobre vyhriatej rúry a počas pečenia mäso viackrát podlejeme.

Pečieme asi pol druha hodiny, potom mäso osolíme a okoreníme.

Zmäknuté maslo dobre rozmiešame so strúhankou, s kečupom a s postrúhaným syrom a zmes natrieme na mäso. Pečieme ešte
20 – 25 minút, potom mäso vyberieme, oddelíme od kosti a pokrájame na plátky. Výpek precedíme, ochutíme a nalejeme
na mäso.

Podávame so zemiakmi, dusenou ryžou a so zeleninou.

## 26. Teľacie na zeleri
*Čas: 70 minút, 780g – 4 porcie po 195g*

* 500g teľacieho mäsa
* 5g soľ (vegeta)
* 5g mleté čierne korenie
* 20g bravčová masť – lyžica
* 100g cibuľa
* 150g zeler

Cibuľu ošúpeme, nadrobno pokrájame a v rajnici opražíme na masti. Pridáme na kocky nakrájané mäso, prudko ho
opražíme, osolíme, okoreníme, podlejeme horúcou vodou a zakryté dusíme, občas premiešame.

Zeler očistíme a najemno postrúhame a pridáme k mäsu. Zmes premiešame a zakrytú udusíme do mäkka. Ak, treba
podlievame horúcou vodou. Vhodnou prílohou je dusená ryža a šalát z čínskej kapusty s cibuľkou alebo inej čerstvej
zeleniny.

## 27. Mäso na bylinkách
*Čas: 100 minút, 1405g – 6 porcií po 235g*

* 750g hovädzieho mäsa (zadné alebo predné)
* 100g cibuľa
* 30g slnečnicový olej
* 30g cesnaku – 3 strúčiky
* 250ml mäsového vývaru
* 150ml svetlého piva
* 10g soľ, - mleté čierne korenie, 2 - 3 bobkové lisy
* 15g cukru, 15g – maizeny

**Po lyžičke byliniek:**

* 15g tymianu, 15g – materinej dúšky, 15g – petržlenovej vňate

Mäso umyjeme, osušíme, pokrájame na kocky, na oleji ho prudko opražíme a odložíme z ohňa. V rajnici na troške oleja
opražíme nadrobno pokrájanú cibuľu, pridáme prelisovaný cesnak a mleté čierne korenie.

Polovicu mäsa rozložíme na dno pekáča, osolíme, posypeme bylinkami a pridáme kúsky bobkových listov. Navrstvíme
zvyšné mäso, posypeme bylinkami a zalejeme ho zmesou vývaru a piva tak, aby bolo zakryté. Cukor skaramelizujeme,
rozpustíme ho v troške vody a pridáme k mäsu.
Zakryté mäso dáme do horúcej rúry a udusíme do mäkka. Šťavu zlejeme do rajničky, pridáme k nej
maizenu rozmiešanú v troške vody a chvíľku povaríme.

Mäso podávame poliate šťavou- posypané bylinkami so zemiakmi alebo dusenou ryžou.

## 28. Karé plnené bryndzou a olivami (a pórom)
*Čas: 40 minút 540g: 2 porcie po 270g*

* 300g vykostené bravčové karé, 2 hrubšie rezne
* 120g slovenskej bryndze
* 80g zelených olív (100g – póru)
* 30g olivový (slnečnicový) olej
* 10g soľ, biele mleté korenie, vegeta, pažítka

Vy kostené hrubšie rezne z karé naklepeme osolíme, okoreníme, lyžičkou naplníme bryndzou, navrch dáne 4 -5 olív (
alebo hrubšie kolieska póru) preložíme na tašku a okraje sklepeme, aby sa spojili a držali plnku. Vypražíme posypané
troškou vegety, rozkrojíme a doplníme lyžičkou zvyšnú čerstvú bryndzu, posypeme pažítkou.

Podávame so zemiekmi varenými v šupke a zapekanými s bylinkami, blanšírovanou zeleninou a čiernym chlebom.

## 29. Fazuľa na cibuli a hubách s párkoum a údeninou podľa Fera,
*Čas: 30 minút*

* 990g 4 porcie asi po 250g
* 200g uvarenej domácej fazule alebo 1 konzerva fazule
* 120g cibule
* 30g cesnak (½ osmažíme v základe a druhou dochutíme)
* 30g sušených húb
* 150g párkov
* 100g údeného mäsa
* 50g rajčinový pretlak
* 10g cukor
* 30g jemný kečup
* 15g hladká múka
* 30g slnečnicový olej
* 10g soľ, vegeta, biele mleté korenie, červená paprika
* 15g majoránka (bazalka, oregáno) čilli paprička alebo feferónka,
* sójová a worcestrová omáčka podľa chuti
* 200ml voda na podliatie podľa potreby

Uvaríme si domácu fazuľu, alebo použijeme konzervu fazule, cibuľu nakrájame najemno, huby predom namočíme a párky
pokrájame na kolieska, údené mäso na rezančeky.

Cibuľu vo woku (hlbšej panvici) orestujeme do sklovita, súčastne na ½ orestujeme rajčinový pretlak na cukri, potom
pridáme pokrájané párky a údené mäso, orestujeme - podusíme, pridáme kečup, huby, koreniny a zaprášime múkou,
dochutíme podľa potreby, podlejeme studenou vodou a ešte podusíme.

Podávame s dusenou ryžou s klinčekmi, uhorkou, prípadne čiernym chlebom.

## Chlieb (domáce knedle) vo vajci s párkami (klobásou) na domácom leči s kečupom
*Čas: 20 minút, 1280g – 4 porcie asi po 320g*

* 400g 4 celé krajce staršieho chleba (12 plátkov žemľových knedlí)
* 120g 2 domáce vajcia
* 100ml mlieko
* 150g párkov
* 100g domácej klobásy
* 250g malý pohár domáceho leča
* 80g cibuľa
* 20g cesnak
* 15g soľ, vegeta, biele mleté korenie, červená paprika,
* 5g čilli alebo feferónka
* 10g pažítka alebo petržlenová vňať s bazalkou
* 30g slnečnicový olej

Usmažíme starší chlieb (plátky kndle) vo vyšľahaných vajíčkach s mliekom, osolíme, trocha okoreníme.

Párky a domácu klobásu pokrájame na tenšie kolieska, orestujeme na posekanej cibuli s kečupom, ochutíme, okoreníme,
pridáme domáce lečo a chvíľu podusíme.

Dáme na chlieb vo vajci, alebo plátky knedlí vo vajci, prízdobíme pažítkou alebo petržlenovou vňaťou s bazalkou.
