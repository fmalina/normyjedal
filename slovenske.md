# Typické slovenské jedlá

## 1. Strova – polievka
* 30g suchej fazule-namočíme
* 10g krúp /jačmenné, pohánkové/
* 10g mrkvy
* 10g petržlenu
* 15g cukrová repa (10g kaleráb gigant)
* 30g zemiakov
* 50g údeného mäsa / údené kolienko
* voda, soľ, korenie

## 2. Poludňajšie – polievka
* 30g fazuľa (5g – sušené huby)
* 10g jačmenné krúpy
* 60g údené mäso
* 10g mrkvy
* 10g petržlenu, voda, soľ, petržlen.vňať

## 3. Pasuľa – polievka
* 15g fazule
* 40g zemiakov
* 1,25dl kyslé mlieko (mlieko, ocot, cukor, soľ, zásmažka)
* 8g hladká múka-zátrepka
* 5g sušené slivky, soľ, voda (bobkový list, korenie)

## 4. Lohazová polievka
* 120g údeného mäsa (5g – sušené huby)
* 25g krúp
* 15g mrkvy
* 15g petržlenu
* 15g kaleráb
* 50g zemiakov, voda, soľ

## 5. „Šmatlavá“ kapusta
* 200g hlávkovej kapusty, voda, soľ
* 15g údenej prerastanej slaninky
* 5g cibuľa
* mlieko (nakoniec)
* červená paprika

## 6. Krúpy s hubami – prívarok – 150g
* 5-7g sušených húb
* 20g krúp
* 20g zemiakov
* 10g masť/olej
* 10g hladkej múky (7,5g zásmažka + 2,5g – do mlieka)
* 0,6dl mlieka
* voda, ocot, soľ, čierne korenie, bobkový list, cukor/umelé sladidlo (citrónová šťava)

## 7. Strapačka so škvarkami a kapustnicou
* 200g zemiakov - 275g
* 20g škvarky
* 5g masť (cibuľa)
* 50g kyslej domácej kapusty
* voda, soľ, vegeta, pažítka, biele korenie.

Umyté zemiaky uvaríme v slanej vode, ocedíme, popučíme, pridáme zohriate
škvarky, masť s orestovanou cibuľkou, posekanú kapustu, prizdobíme pažítkou,
podávame so surovou kapustnicou.

## 8. Maskaľ – kysnuté placky
* 120g hladkej múky
* 5g droždia (urobíme kvások)
* 5g cukru
* 5g hladkej múky
* 0,3dl mlieko /podľa potreby
* 5g margarínu /rozpustíme/
* 20g masti na potieranie

Hustejšie cesto, necháme vykysnúť, na pomúčenom lopári vyvaľkáme,
vykrajujeme okrúhle placky, ktoré na horúcej platni opečieme z oboch
strán, potrieme rozpustenou masťou.

Podávame k polievke alebo s kefírom, zakysankou, kyslým mliekom na večeru.

## 9. Kalabria - ovsená kaša
* 50g ovsenej múky /ovsených vločiek/
* 1 vody (uvaríme hustú kašu, polejeme 1,2dl mlieko, soľ, nakoniec mliekom)

## 10. Halušky s bryndzou – strapačky
* 300g zemiakov(očistených) - 500g hmot.
* 100g hladkej múky /až-120g
* 10g vajce
* 50g bryndza (trošku mlieka)
* 15-20g údenej slaninky
* 10g cibuľa, soľ, (kôpor, pažítka, zádušník)

## 11. Kapustové lokše
* 150g hlávková kapusta
* 90g hladkej múky
* 10g masti(husacia masť)
* čierne korenie, soľ

Kapustu posekáme na drobno, posolíme, s múkou vypracujeme cesto,
pokrájame na kúsky, ktoré na pomúčenom lopári rozvaľkáme na hrúbku stebla,
pečieme na čistej horúcej platni-pomastíme.

## 12. Obáravce – lámance
* 100g hladkej múky
* 5g droždia
* 5g cukru
* 20g maku /citrónová kôra/
* 15g práškového cukru
* 15g masti/jedlý rastlinný tuk, maslo
* mlieko, voda, soľ

Spravíme kvások, cesto husté, ako na buchty, v teple nacháme vykysnúť,
rozdelíme na kúsky, na pomúčenom lopári, rozšúľame na hrúbku palca a dáme piecť
na pomastený plech. Upečené cesto polámeme na kúsky, obaríme vriacou vodou,
polejeme rozpustenou masťou, posypeme zomletým makom s cukrom.

## 13. Džgance – bobále
* 20g pšena
* 100g krupicovej múky
* 15g údenej slaniny
* 10g masti
* 25g cibuľa, voda, soľ

Umyté pšeno zalejeme vodou a varíme. Z múky a vody pripravíme tuhé rezancové cesto,
vyvaľkáme a pokrájame na široké rezance. Pšeno uvaríme z ¾, vody nesmie
byť veľa, pridáme rezance, posolíme, spolu povaríme-rezance sú obalené pšanom.

Zalejeme opraženou slaninou s cibuľou.

## 14. Krúpna kaša
* 40g krúpok
* 150g zemiakov
* 20g údenej prerastanej slaniny
* 10g masti
* 25g cibuľa, voda, soľ, vegeta (5g – sušené huby)

Do asi z ¾ uvarených krúpov, pridáme pokrájané zemiaky, posolíme a dovaríme.

Zalejeme opraženou slaninkou s cibuľou a s namočenými ocedenými hubami.

## 15. Párance – cestovina
* 125g hladkej múky, voda, soľ
* 20g detská krupica
* 3g olej
* 25g údená slanina, zelený petržlen.

Z múky, vody a soli pripravíme tuhšie cesto, potrháme ho na kúsky,
rozšúľame na hrúbku palca. Do vriacej vody párame (trháme) malé kúsky.
Posypeme opraženou krupicou a polejeme rozškvarenou slaninkou.

## 16. Šklbanky s makom
* 300g zemiakov
* 40g krupicovej múky
* 20g masť/maslo
* 15g maku
* 20g práškového cukru, voda, soľ

Očistené, uvarené zemiaky, ocedíme a zasypeme múkou.
    Vareškou urobíme do zemiakov otvory, aby para mohla dobre unikať,
    zakryté necháme na platni stáť asi 10min, potom vareškou rozotrieme na hladké cesto.
    Lyžicu namáčane do rozpusteného tuku, pomocou varešky vtláčame do nej zemiakové cesto
    a šklbance vyklopujeme na misu.

Posypeme mletým makom a cukrom, alebo ich vyprážame v horúcom tuku.

## 17. Haruľa – zemiaková baba (s krúpami)
* 300g zemiakov
* 20g hladkej múky /až 25g
* 15g údenej slaniny alebo (20g škvarky, 20g klobása, 30g údené mäso)
* 15g masti
* 10g vajce
* 10g cibuľa
* 5g cesnak, soľ, zelený majorán-majoránka, čierne korenie, vegeta
* 40g krúpky (jačmenné, pohánkové)

Cesto zľahka premiešame inak by redlo, strúhané zemiaky zasypané hl.múkou, nehnednú.


## 18. Zemiakové placky s cuketou
(bez krúpov)

/tá istá norma/

* 30g masti / na pečenie placiek z cesta

na panvici

* 100g strúhanej cukety miesto zemiakov


## 19. Podlistníky
/tá istá norma/

* 50g kapustových listov

Na vymastený plech dávame cesto na čisté kapustové listy,
v peci na 220°C pečieme ako podlistníky.


## 20. Zemiakové lokše
s makom, lekvárom, orechmi

* 200g zemiakov v šupke
* 40g krupicovej múky
* 15g masti/jedlý rastlinný tuk
* 20g mletého maku,
* strúhaných orechov
* slivkového lekváru
* 15g práškového cukru, voda, soľ

Zemiaky olúpeme, pretlačíme, pridáme hl.múku, soľ a vypracuje zľahka cesto.

Rozdelíme na kúsky, na pomúčenom lopári do kruhu rozvaľkáme na hrúbku stebla,
pečieme na horúcej čistej platni, upečené pomastíme, posypeme, potrieme a stočíme.

## 21. Úhrabky (kapustové so zemiakmi)

* 300g zemiakov
* 65g hladkej múky
* 65g kyslej kapusty
* 10g masti/slnečnicového oleja
* 15g údenej prerastanej slaniny
* 25g cibule, čierne korenie, voda, soľ
* 3g cukor, vegeta

Z ½ zemiakov pripravíme halušky ako strapačky, ostané zemiaky uvarí me v šupke,
olúpeme a pokrájame na kolieska. Slaninku s cibuľkou popražíme,
kapustu môžeme osmažiť na karameli, dochutíme, spolu popražíme.

## 22. Džatky

* 200g zemiaky
* 25g hladkej múky
* 10g masti
* 10g údenej slaniny
* 15g cibuľa, voda, soľ

Zemiaky uvaríme v slanej vode, ocedíme.
Pridáme hladkú múku, premiešame necháme asi 5 minút na platni (okraji šporáka).

Potom vypracujeme na hladké cesto a formujeme malé guľky veľkosti menšieho
orecha. Do rozpálenej masti pridáme pokrájanú slaninu, postrúhanú cibuľu,
popražíme a polejeme guľky.

## 23. Slepé ryby (polievka)
* 125g zemiakov
* 10g masti
* 25g cibule
* 15g krupicovej múky
* 10g vajce
* soľ, červená paprika, voda, majorán,
* rasca, cesnak

Cibuľu posekáme, zapeníme na tuku. Pridáme červenú papriku, pokrájané zemiaky,
zalejeme vodou, posolíme, pridáme majorán, roztretý cesnak a rascu a varíme.
Z vajca a múky do uvarenej polievky zavárame halušky.

## 24. Zemiakový „šterc“

* 50g krupice
* 200g zemiakov
* 15g masti

Krupicu opražíme na masti, posolíme.

Zalejeme vodou z uvarených zemiakov, podusíme, zmiešame s uvarenými ocedenými zemiakmi.

Podávame s kompótom zo sušených sliviek.


## 25. Fučka (kaša)

* 200g zemiakov
* 10g krupicovej múky
* 20g masti
* 25g cibule, voda, soľ

Olúpané, pokrájané zemiaky dáme variť do osolenej vody.
Keď sú rozvarené pridáme múku, dobre premiešame, spolu povaríme na kašu.
Cibuľku opražíme na masti a posypeme.

## 26. Bryndzové pirohy

* 200g zemiakov
* 50g krupicovej múky
* 25g údenej slaniny
* voda, soľ

Plnka, rozmiešame

* 50g bryndza (syrokrém)
* 50g zemiakov
* kôpor(alebo Zádušník), soľ

Z 1.dávky zemiakov v šupke, olúpaných pretlačených, pripravíme cesto-rozvaľkáme.

Na ½ dáme malé kôpky plnky, 2 ½ cesta prikryjeme, okolo kôpok stlačíme kolieskom vykrajujeme pirohy.

## 27. Mutále alebo šepek – prívarok
* 90g sušených hrušiek
* 10g cukru, škorica
* 1,25dl mlieko
* 10g hladkej múky
* soľ, voda

Očistené sušené hrušky trochu potlčieme a dáme variť s cukrom a škoricou.

Z múky a mlieka pripravíme zátrepku. Mäkké hrušky ňou zahustíme, povaríme a trochu posolíme.

## 28. Kapustový koláč
* 150g zemiakov
* 75g kyslej kapusty (cibuľa, cukor)
* 15g masti, 3g strúhanka
* voda, soľ

Zemiaky uvarené v šupke v posolenej vode olúpeme, popučíme, premiešame s kyslou kapustou.

Pekáč dobre vymastíme, trošku posypeme strúhankou,
urovnáme naň zemiaky s kapustou a dáme piecť do rúry
doružova, kapustu môžeme orestovať na karameli

## 29. Kapustové rezance
* 100g krupicovej múky
* 75g kyslej kapusty
* 15g masti
* 10g cibule
* voda, soľ (cukor, vegeta)

Do múky pridáme soľ a vodu, vypracujeme cesto, ktoré nacháme 15 minút odležať.
Vyvaľkáme, pokrájame na rezance, uvaríme v posolenej vode.

Na masť dáme posekanú cibuľku popražíme, pridáme kyslú kapustu, podusíme, primiešame rezance.


## 30. Šoprle – šúľance s bryndzou

* 250g zemiakov v šupke
* 75g krupicovej múky, soľ
* 60g bryndze, trochu mlieka
* 10g masti

Zemiaky, olúpeme z šupky, pretlačíme, posolíme, pridáme múku,
vypracujeme cesto, z ktorého urobíme šúľance.
Uvaríme ich v posolenej vode, pomastíme a zmiešame s bryndzou.
(Môžeme dať navrch slaninku a pažítku.)


## 31. Striasky

* 250g údeného kolena
* 100g kyslej kapusty
* 250g zemiakov v šupke
* 20g cibule
* 15g masti/oleja na vymazanie pekáča
* drtená rasca, soľ, mleté korenie

Na masti a cibuľke podusíme kyslú kapustu ochutenú čiernym korením a rascou.
Pridáme obielené na kolieska pokrájané zemiaky, zomleté a vykostené údené kolienko,
osolíme a všetko dobre premiešame. Na vymazanom pekáči v rúre zapečieme.


## 32. Melencová polievka

*porcia 330g*

* 100g zemiakov
* 10g bravčovej masti
* 10g údenej prerastanej slaninky bez kože
* 15g hladkej múky
* 10g cibule
* 0,7dl mlieko
* 40g detskej krupice
* 15g vajce 1/3 ks
* paprika, soľ

Obielené na kocky pokrájané zemiaky uvaríme v slanej vode.
Z masti slaninky a múky pripravíme zápražku, pridáme
nadrobno pokrájanú cibuľu, červenú papriku a zalejeme vodou a mliekom,
pridáme do polievky a povaríme.

Z detskej krupice, vajca pripravíme rezancové cesto, rozvaľkáme,
pokrájame na široké pásy a necháme na chvíľu preschnúť,
potom cesto potrháme na menšie kúsky a zavárame do polievky.

## 33. Pupáčky s makom 
*4 porcie asi po 320g*

* 500g polohrubej múky
* 30g droždia
* 3 mlieko
* 40g jedlý rastlinný tuk
* 100g práškového cukru, soľ

Posýpka: 100g mletého maku
* 100g práškového cukru
* 50g masla
* 50g medu, mlieko podľa potreby

Do múky pridáme vo vlažnom mlieku rozmrvené droždie, cukor, soľ, tuk a vypracujeme na cesto oddeľujúce sa od varešky.
Nacháme ho vykysnúť a potom rozvaľkáme na pomúčenom lopári na valčeky hrubé asi ako prst.

Pokrájame ich na 1,5 cm kúsky, poukladáme na vymastený plech a vo vyhriatej rúre upečieme doružova.
Upečené polejeme mliekom, roztopeným maslom, posypeme zomletým makom a cukrom a pokvapkáme medom.
