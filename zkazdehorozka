<!doctype html>
<html lang="sk">
<head>
    <meta charset="utf8">
    <link rel="stylesheet" href="style.css">
    <meta name="viewport" content="width=device-width, initial-scale=1">
    <title>Z každého rožka troška a bezmäsité jedlá</title>
    <script src="scripts.js"></script>
</head>
<body>
<a href="." class="logo">Normy jedál</a>
<h1>Z každého rožka troška a bezmäsité jedlá</h1>


<h2>1. Vyprážané plnené palacinky</h2>
<p class="time">Čas: 55 minút, 1000g – 4 porcie po 250g</p>
<p><b>Cesto:</b></p>
<p>150ml – mlieko</p>
<p>100g – 2 vajcia</p>
<p>60g – hladkej múky - 3 lyžičky</p>
<p>2 g – štipka soli</p>
<p>60g – slnečnicový olej</p>
<p><b>Plnka:</b></p>
<p>100g – šampiňónov</p>
<p>80g – cibuľa</p>
<p>5g – štipka soli, - mleté čierne korenie</p>
<p>80g – jemná saláma (8 plátkov)</p>
<p>100g – strúhaného tvrdého syra</p>
<p>10g – hladká múka</p>
<p>100g – 2 vajcia</p>
<p>50g – strúhanka</p>
<p>80g – tuk, olej na vyprážanie</p>
<p>(100g – tatarská omáčka)</p>
<p>V mlieku rozšľaháme vajcia, pridáme múku, soľ a cesto dobre vymiešame. Postupne upečieme 4 hrubšie (asi 5 mm)
    palacinky.</p>
<p>Pokrájame cibuľu opražíme na troške oleja, pridáme pokrájané šampiňóny, osolíme, okoreníme a krátko podusíme.</p>
<p>Na polovicu palacinky uložíme 2 kolieska salámy, za lyžicu šampiňónov a posypeme syrom.</p>
<p>Takto naplníme všetky palacinky, preložíme ich a ich okraje spojíme špáradlami.</p>
<p>Pripravené palacinky obalíme v múke, v rozšľahaných mierne osolených vajíčkach a napokon v strúhanke. V dostatočnom
    množstve tuku - oleja ich z oboch strán vypražíme.</p>
<p>Pred podávaním ich môžeme poliať tatarskou omáčkou.</p>
<p>Vhodnou prílohou sú varené nové zemiaky a ozdobne nakrájaná zelenina - paradajka a paprika.</p>

<h2>2. Cibuliačiky</h2>
<p class="time">Čas: 125 minút, 1170g – asi 22ks po 50g</p>
<p>400g – hladkej múky Špeciál</p>
<p>150ml – oleja</p>
<p>250ml – vlažnej vody</p>
<p>25g – droždia (½ kvasníc)</p>
<p>15g – soli</p>
<p>10g – cukru (štipka)</p>
<p>60g – domáce vajce</p>
<p>250g – cibule (3-4ks)</p>
<p>10g – hrubá soľ, - rasca (celá alebo drtená)</p>
<p>Z rozmrveného droždia, trošky vody, cukru a múky pripravíme kvások, necháme ho nakysnúť a pridáme k preosiatej
    hladkej múke. Postupne prilejeme olej, vodu osolíme a vypracujeme vláčne cesto, oddeľujúce sa od varešky. V teple ho
    necháme nakysnúť.</p>
<p>Cesto dáme na pomúčenú dosku, rozvaľkáme asi na 1cm a väčším (3dl) pohárom povykrajujeme kolieska. Uložíme ich s
    medzerami na vymastený plech a natrieme rozšľahaným vajíčkom.</p>
<p>Očistené cibule nadrobno pokrájame a rozdelíme na kolieska z cesta. Popritláčame, posypeme hrubšou soľou a rascou.
    Necháme asi 15 minút kysnúť a potom dáme do vyhriatej rúry piecť na 20 – 25 minút.</p>

<h2>3. Pečená plnená cibuľa</h2>
<p class="time">Čas: 105 minút</p>
<p>1775g – 8 porcií po 220g</p>
<p>350g – 4 veľké cibule</p>
<p>600ml – zeleninového vývaru</p>
<p>200g – syra Eidam</p>
<p>250g – mletého mäsa</p>
<p>40g – 2 lyžice strúhanky</p>
<p>50g – sterilizovaná kukurica</p>
<p>10g – soľ, - mleté čierne korenie, - mletá červená paprika</p>
<p>250g – rajčín</p>
<p>20g – maslo</p>
<p>5g – vegeta, - petržlenová vňať</p>
<p>Cibule ošúpeme, prekrojíme na polovice a dáme do rajnice (voku ). Zalejeme ich zeleninovým vývarom a varíme asi 15
    minút. Potom ich vyberieme a necháme odkvapkať.</p>
<p>Vychladnuté polovice cibúľ vydlabeme. Vnútro nadrobno pokrájame. Asi za 2 lyžice pridáme k mletému mäsu, primiešame
    postrúhaný syr, strúhanku a kukuricu (podľa chuti ). Zmes ochutíme soľou, korením, mletou červenou paprikou a
    rozdelíme ju do pripravených cibúľ.</p>
<p>Rajčiny sparíme, ošúpeme a pokrájame, na masle podusíme. Pridáme k ním zvyšnú pokrájanú cibuľu, prilejeme asi 250 ml
    vývaru a ešte chvíľu dusíme.</p>
<p>Zmes dáme na dno pekáča, rozložíme na ňu polovice cibúľ a pri strednej teplote pečieme asi 45 minút. Prizdobíme
    petržlenovou vňaťou a podávame so zemiakmi.</p>

<h2>4. Starkého zapekaná tekvica (alebo podľa starkej)</h2>
<p class="time">Čas: 75 minút</p>
<p>3 125g – 8 porcií po 390g</p>
<p>1500g – očistená stredne veľká tekvica</p>
<p>800g – zemiakov</p>
<p>20g – maslo</p>
<p>30g – olej</p>
<p>10g – soľ, - mleté čierne korenie</p>
<p>15g – čerstvý kôpor (alebo - bazalka a petržlen- podľa chuti)</p>
<p>100g – cibuľa</p>
<p>200g – 4 vajcia</p>
<p>250ml – šľahačkovej smotany 33% (obyčajnej alebo mlieka)</p>
<p>200g – domácej klobásy (alebo mäkkej salámy)</p>
<p>Tekvicu očistíme pokrájame na plátky. Ošúpeme zemiaky a tiež pokrájame na plátky.</p>
<p>Pekáč natrieme maslom, rozložíme naň polovicu zemiakov, osolíme ich, na ne dáme vrstvu tekvice, tiež osolíme a
    poprášime korením.</p>
<p>Na tekvicu rovnomerne nasypeme posekaný kôpor (alebo bazalku s petržlenovou vňaťou ), nadrobno pokrájanú cibuľu a
    kúsky – kolieska domácej klobásy (alebo mäkkej salámy ). Na to rozložíme zvyšok tekvice, potom vrstvu zemiakov.
    Vrch mierne osolíme, pokvapkáme olejom (alebo rozpusteným maslom) a pekáč dáme do vyhriatej rúry.</p>
<p>Pred dokončením zmes polejeme smotanou (mliekom ), v ktorom sme rozmiešali vajíčka.</p>
<p>Dáme znovu do rúry a dopečieme do chrumkava.</p>
<p>Podávame so zeleninovým šalátom, prípade s bielym jogurtom s kôprom alebo bylinkami.</p>

<h2>5. Zemiakové pizza placky</h2>
<p class="time">Čas: 55 minút 2465g – 6 porcií po 410g</p>
<p>1200g – 10 väčších zemiakov</p>
<p>150g – mäkkej salámy</p>
<p>150g – šampiňónov</p>
<p>200g – syra Eidam</p>
<p>200g – 4 vajcia</p>
<p>100ml – mlieka</p>
<p>50g – hladkej múky</p>
<p>15g – strúhanky</p>
<p>15g – cesnak</p>
<p>80g – cibuľa</p>
<p>30g – kečup, 5g – korenie na pizzu</p>
<p>100g – rajčiny</p>
<p>80g – papriky</p>
<p>80g – sterilizované uhorky</p>
<p>10g – soľ, - petržlenová vňať, pažítka</p>
<p>Ošúpané a umyté zemiaky nahrubo postrúhame a dáme do misy. Pridáme nadrobno pokrájanú salámu, plátky šampiňónov a
    dobre zmiešame.</p>
<p>Syr Eidam postrúhame, cesnak prelisujeme a cibuľu posekáme nadrobno. Vajcia rozmiešame s mliekom a spolu so syrom,
    múkou, strúhankou, cibuľou a cesnakom pridáme k zemiakom. Zmes ochutíme soľou a korením.</p>
<p>Na panvici na rozohriatom oleji pripravíme postupne placky (hrubé asi 1 - 1,5 cm ).</p>
<p>Ešte teplé ich natrieme kečupom, ozdobíme rajčinou, paprikou, uhorkou a petržlenovou vňaťou, prípadne aj postrúhaným
    syrom.</p>

<h2>6. Zapekané šunkové závitky</h2>
<p class="time">Čas: 80 minút, 1080g – 4 porcie po 270g</p>
<p>160 – 200g – 8 plátkov šunky</p>
<p>250g – šampiňónov</p>
<p>30g – masla, 30g – hladkej múky</p>
<p>125ml – smotany, 125ml – bieleho vína</p>
<p>5g – soľ, - mleté biele korenie</p>
<p>60g – domáce vajce</p>
<p>180 - 200g – 3 rajčiny</p>
<p>50g – postrúhaný syr</p>
<p>5g – petržlenová vňať</p>
<p>Šampiňóny očistíme , pokrájame, na masle krátko opražíme. Vyberieme ich na tanier, do výpeku vmiešame múku, prilejeme
    víno, smotanu a za stáleho miešania uvaríme hustú omáčku. Ochutíme ju soľou a korením, pridáme šampiňóny a
    rozšľahané vajce.</p>
<p>Zmes porozdeľujeme na plátky šunky, zvinieme ich a uložíme do vymasteného pekáča. Rajčiny Pokrájame na kolieska,
    poukladáme na ne závitky a celý povrch posypeme postrúhaným syrom. Dáme do vyhriatej rúry zapiecť.</p>
<p>Vhodnou prílohou sú zemiaky</p>

<h2>7. Kurací koláč</h2>
<p class="time">Čas: 105 minút, 2160g – 6 porcií po 360g (8 porcií po 270g)</p>
<p>750g – kuracieho mäsa (čistého bez kože a kostí – asi 1,6kg – stredné kurča)</p>
<p>80g – oravskej slaniny</p>
<p>120g – veľká červená cibuľa</p>
<p>150g – šampiňónov</p>
<p>400g – 8 žemlí</p>
<p>100g – petržlenovej vňate</p>
<p>200g – 4 uvarené vajcia</p>
<p>150g – 3 vajcia</p>
<p>100g – zeleného hrášku</p>
<p>10g – soľ, - mleté čierne korenia</p>
<p>30g – slnečnicový (rastlinný) olej</p>
<p>50g – strúhanka</p>
<p>20g – pór a pažítka</p>
<p>Kuracie mäso pokrájame na malé plátky. Osolíme ho okoreníme a necháme odležať.</p>
<p>Cibuľu pokrájame nadrobno, opražíme na oleji, pridáme očistené nadrobno pokrájané šampiňóny a dusíme asi 5 minút.</p>
<p>Žemle namočíme, vyžmýkame, pridáme k ním posekanú petržlenovú vňať, rozšľahané vajíčka, nadrobno pokrájané uvarené
    vajíčka, mäkký hrášok a šampiňónovú zmes. Dobre premiešame, okoreníme a zahustíme strúhankou.</p>
<p>Slaninu pokrájame na tenké plátky, poukladáme ich na dno hlbšej formy (plechu ), na ňu dáme tenšiu vrstvu žemľovej
    zmesi a potom rozložíme kúsky mäsa z kurčaťa.</p>
<p>Postup viackrát opakujeme, tak aby vrch tvorila žemľová zmes.</p>
<p>N8dobu zakryjeme alobalom a dáme do rozohriatej rúry asi na 40 minút. Potom koláč odkryjeme a dopečieme do chrunkava.
    Prizdobíme jemno na krúžky pokrájaným pórom a pažítkou. Podávame s ryžou a zeleninovým šalátom.</p>

<h2>8. Syrové rezne s jogurtovým dresingom</h2>
<p class="time">Čas: 45 minút,</p>
<p>1100g (200g) - 4 porcie po 275g (a 50ml – dresing)</p>
<p>400g – 8 plátkov Eidamu</p>
<p>100g – šampiňónov</p>
<p>30g – 2 lyžičky masla</p>
<p>100g – sterilizovaného hrášku</p>
<p>50g – šunky, 5g – soľ, 5g – vegeta,</p>
<p>10g – petržlenová vňať</p>
<p>80g – slnečnicový olej</p>
<p>150g – 3 vajcia, 60g – hladká múka</p>
<p>50g – vajce</p>
<p>60g – strúhanka (paradajka a paprika na oblohu)</p>
<p><b>Dresing:</b></p>
<p>150g – 1 biely jogurt</p>
<p>15g – lyžička horčice</p>
<p>15g – kečupu</p>
<p>5g – soľ</p>
<p>5g – cukor</p>
<p>10ml – ocot (citrón 1: 1)</p>
<p>Očistené a pokrájané šampiňóny podusíme na masle, pridáme sterilizovaný hrášok, nadrobno pokrájanú šunku a posekanú
    petržlenovú vňať. Zmes ochutíme soľou a vegetou, pridáme rozmiešané vajíčka a necháme zhustnúť.</p>
<p>Na 4 plátky syra dáme tenkú vrstvu zmesi, každý prekryjeme druhým plátkom, mierne pritlačíme. Pripravený syr obalíme
    v trojobale (hladká múka, rozšľahané vajce, strúhanka)</p>
<p>a z oboch strán rýchlo opražíme.</p>
<p>Dresing – Z jogurtu horčice, trošky cukru, soli octu a citrónu pripravíme dresing.</p>
<p>Pred podávaním ním polejeme syr. Vhodnou prílohou sú opekané zemiaky alebo zemiaková kaša, ako oblohu použijeme
    paradajky a papriku.</p>

<h2>9. Falošná husacia pečeň</h2>
<p class="time">Čas: 100 minút, 1335g – 4 porcie po 330g (6x po 220g)</p>
<p>350g – bravčového mäsa</p>
<p>150g – teľacieho mäsa</p>
<p>10g – soľ, - mleté čierne korenie</p>
<p>10g – mletá červená paprika</p>
<p>15g – lyžička maizeny</p>
<p>100g – uvarený zemiak</p>
<p>60g – domáce vajce</p>
<p>100ml – sladkej smotany</p>
<p>100ml – vody</p>
<p>60g – domáce vajce</p>
<p>200ml – mäsového bujónu</p>
<p>80g – 1 jablko</p>
<p>100g – sušených sliviek</p>
<p>Bravčové i teľacie mäso umyjeme, osušíme a spolu so zemiakom najemno pomelieme.</p>
<p>Podľa chuti pridáme soľ, korenie, červenú mletú papriku a tiež maizenu a rozšľahané vajce.</p>
<p>Zmes dobre spracujeme, potom postupne pridáme smotanu a vodu a všetko dôkladne zmiešame.</p>
<p>Z masy vytvarujeme podlhovastý bochník a uložíme ho do vymasteného pekáča.</p>
<p>Jablko ošúpeme, pokrájame na kúsky a spolu s kúskami alebo polovicami sliviek ich pozapichujeme do bochníka. Natrieme
    ho olejom podlejeme bujónom a dáme do dobre vyhriatej rúry asi na 50 minút.</p>
<p>Podávame s knedľou alebo varenými zemiakmi a s dusenou červenou kapustou.</p>

<h2>10. „Tatársky biftek“ z húb</h2>
<p class="time">Čas: 30 minút, 1380g - 4 porcie po 345g</p>
<p>500g – húb (dubáky, sucho-hríby, kozáky alebo hlivy a šampiňóny)</p>
<p>120g – rajčinového pretlaku</p>
<p>45g – 3 lyžičky oleja</p>
<p>15g – kečupu</p>
<p>15g – horčice (1 lyžička)</p>
<p>60g – 2 žĺtky</p>
<p>10g – soľ, mleté čierne korenie</p>
<p>50g – masť (olej)</p>
<p>400g – chlieb na hrianky</p>
<p>10g – cesnak (2-3 strúčiky)</p>
<p>5g – borievky (4 -5ks)</p>
<p>50g – cibuľa</p>
<p>50g – paprika</p>
<p>50g – rajčina</p>
<p>Huby očistíme, nadrobno pokrájame a na troške oleja udusíme do mäkka. Potom pridáme žĺtky, soľ a miešame, kým zmes
    nezhustne.</p>
<p>Krajce (polovice) chleba opražíme na masti (oleji) alebo nasucho v hriankovači.</p>
<p>Do vychladnutej hubovej zmesi pridáme kečup, horčicu, mleté korenie a rozdrvené bobuľky borievok jalovca. Všetko
    dôkladne zmiešame.</p>
<p>Cesnak ošúpeme, natrieme ním hrianky a na každú dáme vrstvu hubovej zmesi.</p>
<p>Navrch môžeme dať kolieska cibule, prizdobíme rajčinou a paprikou.</p>
<p>Podávame s čajom.</p>

<h2>11. Vyprážané ryžové knedlíčky</h2>
<p class="time">Čas: 65 minút, 1330g – 6 porcií po 220g (22 – 25ks)</p>
<p>200g – ryže guľatej</p>
<p>500ml – mlieka</p>
<p>50ml – bieleho vína</p>
<p>100g – masla</p>
<p>100g – 2 vajcia</p>
<p>100g – šunky</p>
<p>50g – tvrdého syra</p>
<p>10g – soľ, - mleté čierne korenie</p>
<p>10g – pažítka</p>
<p>100g – 2 vajcia</p>
<p>50g – hladká múka</p>
<p>60g – jemná strúhanka</p>
<p>150ml – olej na vypraženie</p>
<p>Ryžu prepláchneme v slanej vode a povaríme asi 5 minút. Scedíme ju a zalejeme mliekom, uvaríme na hustú kašu.
    Ochutíme ju soľou, korením, vínom a necháme vychladnúť.</p>
<p>Maslo vymiešame so žĺtkami, pridáme nadrobno posekanú šunku a pažítku, postrúhaný syr a zmes spojíme ryžovou kašou.
    Zahustíme ju jemnou strúhankou.</p>
<p>Z hmoty formujeme malé knedlíčky (50 – 60g, asi 22ks) obalíme ich v múke, rozšľahanom vajci a strúhanke a
    vypražíme na rozohriatom oleji.</p>
<p>Podávame so zeleninovým šalátom, prípadne tatárskou omáčkou.</p>

<h2>12. Zeleninové rezne „MAJA“ s oblohou</h2>
<p class="time">Čas: 65 minút</p>
<p>1200g - 4 porcie po 300g, - 6 porcií po 200g, - 8 porcií po 150g</p>
<p>500g – 4 – 5 v šupke uvarených väčších zemiakov</p>
<p>80g – 4 lyžičky mexickej – zeleninovej zmesi</p>
<p>100g – sterilizovaných šampiňónov</p>
<p>150g – 3 vajcia</p>
<p>15g – soľ, - čerstvý zelený majorán (bazalka, petržlenová vňať alebo saturejka)</p>
<p>5g – mleté čierne korenie</p>
<p>100g – údeného syra</p>
<p>100g – mäkkej salámy (alebo šunky)</p>
<p>50g – strúhanky</p>
<p>100g – olej na vyprážanie</p>
<p>Na oblohu: 100g – paradajka, - paprika, - čínska kapusta, - petržlenová vňať, - citrón</p>
<p>Vychladnuté ošúpané v kožke uvarené zemiaky postrúhame a dáme do misy. Pridáme rozšľahané vajíčka, najemno postrúhaný
    syr, šampiňóny a na malé kocky pokrájanú salámu</p>
<p>( možno ju aj pre vegetariánov vynechať ).</p>
<p>Všetko spolu zľahka zmiešame, osolíme a okoreníme, pridáme bylinky podľa chuti.</p>
<p>Zmes rozdelíme na rovnaké kôpky (8 x) a vytvarujeme z nich rezne. Postupne ich obaľujeme v strúhanke a v
    dostatočnom množstve oleja z oboch strán vypražíme.</p>
<p>Podávame s novými (opekanými) zemiakmi (zemiakovou kašou) a zeleninovou oblohou, prípadne zemiakovým vlašským
    alebo slovenským šalátom.</p>

<h2>13. Plnené zemiakové kapsy</h2>
<p class="time">Čas: 65 minút, 1110g – 4 porcie po 280g</p>
<p>400g – zemiakov</p>
<p>100g – hrubej múky</p>
<p>40g – cibule</p>
<p>50g –masť (olej)</p>
<p>350g – bravčovej pečene</p>
<p>100g – 2 žemle (rožky)</p>
<p>50g – domáce vajce</p>
<p>15g – soľ, - čerstvý zelený majorán (bazalka, oregano, petržlenová vňať)</p>
<p>5g – mleté čierne (biele) korenie</p>
<p>50g – olej na vyprážanie</p>
<p>Pečeň umyjeme, osušíme a na mlynčeku pomelieme. V rajnici rozpustíme za lyžicu masti, opražíme na nej nadrobno
    pokrájanú cibuľu, pridáme pečeň podusíme ju a podlejeme troškou vody a ešte chvíľu dusíme.</p>
<p>Potom pridáme jemne soľ, posekaný zelený majorán (alebo bylinky podľa chuti), biele alebo čierne korenie a
    namočené roztlačené žemle.</p>
<p>V šupke uvarené zemiaky, vychladnuté ošúpeme, prelisujeme a mierne osolíme, pridáme hrubú múku, domáce vajce a
    spracujeme na cesto. Rozvaľkáme ho na hrúbku (asi 1 cm ),</p>
<p>kolieskom pokrájame na štvorce a rozdelíme na ne pripravenú plnku.</p>
<p>Každý štvorec preložíme, okraje popritláčame a sformujeme kapsy.</p>
<p>V horúcom tuku (oleji) ich z oboch strán vyprážame.</p>
<p>Podávame s kyslou kapustou, čalamádou alebo zeleninovým šalátom.</p>

<h2>14. Makaróny s hráškovou omáčkou</h2>
<p class="time">Čas: 50 minút, 1120g – 4 porcie po 280g</p>
<p>400g – makarónov</p>
<p>10g – soľ, - mleté čierne korenie</p>
<p>200g – chudého mäsa (kuracie, morčacie alebo bravčové)</p>
<p>30g – slnečnicový olej</p>
<p>100g – brokolice</p>
<p>100g – zeleného hrášku</p>
<p>100g – majonézy</p>
<p>15g – petržlenová vňať s bazalkou (alebo pažítka)</p>
<p>Makaróny uvaríme v osolenej vode podľa návodu, necháme odkvapkať, pridáme trochu oleja a premiešame.</p>
<p>Mäso (kuracie, morčacie alebo bravčové) pokrájame na pásiky, na oleji prudko opražíme, osolíme, okoreníme a dáme
    dusiť. Keď je mäso polomäkké, pridáme očistenú pokrájanú brokolicu, podlejeme a udusíme do mäkka . Potom zmes
    pridáme k makarónom a všetko spolu zmiešame.</p>
<p>Uvarený alebo sterilizovaný hrášok, rozmixujeme ručným mixérom a zmiešame s majonézou, ak treba dochutíme (korením,
    bylinkami, vňaťou) a omáčku vylejeme na makaróny.</p>
<p>Posypeme ich petržlenovou vňaťou a bazalkou alebo pažítkou.</p>

<h2>15. Špenátová roláda</h2>
<p class="time">Čas: 75 minút, 970g – 4 porcie po 240g</p>
<p>150g – špenátového pretlaku</p>
<p>200g – 4 vajcia</p>
<p>20g – masla, oleja – lyžica</p>
<p>30g – hladkej múky – 2 lyžice</p>
<p>10g – posekaného rozmarínu – lyžica</p>
<p>5g – soľ, - mleté čierne korenie</p>
<p>5g – muškátový oriešok</p>
<p>8 g – polovica kypriaceho prášku</p>
<p><b>Plnka:</b></p>
<p>200g – 6 plátkov šunky</p>
<p>200g – taveného syra</p>
<p>100g – masla, 5g – soľ, - mleté čierne korenie</p>
<p>15g – horčice, 15g – kečupu (lyžica ), 10g – cesnaku (2-3 strúčiky)</p>
<p>Žĺtky vyšľaháme so zmäknutým maslom, pridáme múku s kypriacim práškom, soľ, korenie, tuhý sneh z bielkov a vmiešame
    špenátový pretlak.</p>
<p>Cesto dáme na menší vymastený plech, vystlatý mastným papierom a upečieme.</p>
<p>Potom ho aj s papierom skrútime.</p>
<p>Pripravíme plnku: Zmäknuté maslo a syr dáme do misy a dohladka vymiešame. Pridáme kečup, horčicu a podľa chuti soľ,
    mleté korenie a všetko spolu dôkladne zmiešame.</p>
<p>Plnku dáme na chvíľu do chladu.</p>
<p>Cesto vystrieme a papier stiahneme, Na celú plochu cesta uložíme plátky šunky, na to rovnomerne natrieme plnku a
    roládu zvinieme. Zabalíme ju do fólie a na niekoľko hodín dáme do chladničky.</p>

<h2>16. Pečeňová torta</h2>
<p class="time">Čas: 70 minút</p>
<p>1000g – 4 porcie po 250g (8 x po 125g) alebo 10 X po 100g – ako predjedlo</p>
<p>300g – bravčovej pečene</p>
<p>150g – 3 vajcia</p>
<p>80ml – sladkej smotany (4 lyžice)</p>
<p>100g – hladkej múky</p>
<p>10g – soľ, - mleté čierne korenie</p>
<p>80g – cibuľa</p>
<p>150g – majonézy (téglik alebo vymixovať z 1 vajca, horčice a oleja)</p>
<p>50g – 1 uvarené vajce</p>
<p>15g – cesnak (3 strúčiky)</p>
<p>50g – olej, bravčová masť</p>
<p>10g – petržlenová vňať</p>
<p>Pečeň umyjeme, osušíme a spolu s cibuľou pomelieme. Pridáme smotanu, vajíčka a múku, čierne korenie, štipku soli.
    Zmes vymiešame na hladké redšie cesto.</p>
<p>Na panvici zohrejeme trošku oleja alebo masti a postupne upečieme placky (ako palacinky ).</p>
<p>Majonézu ochutíme soľou, prelisovaným cesnakom, prípadne aj horčicou (bylinkami) a dobre rozmiešame.</p>
<p>Troška vychladnuté placky natrieme majonézou a ukladáme ich ako pláty (plátky) torty.</p>
<p>Navrch tiež natrieme majonézu, postrúhame uvarený žĺtok a nasypeme posekanú petržlenovú vňať (s bazalkou ). Boky
    torty ozdobíme posekaným bielkom.</p>
<p>Vhodnou prílohou je zemiaková kaša a uhorka, pečivo alebo čierny chlieb.</p>
<p>Bezmäsité jedlá – VEGETARIÁNSKE JEDLÁ</p>

<h2>17. Zapekaná šošovica s maslovou omáčkou</h2>
<p class="time">Čas: 70 minút</p>
<p>šošovica 1140g – 4 porcie po 285g, omáčka 740g – 4 porcie po 185g (1,5 dl)</p>
<p>500g – šošovice,</p>
<p>150g – 3 vajcia</p>
<p>200g – zeleninovej zmesi</p>
<p>100g – 2 žemle, 50g – strúhanky</p>
<p>10g – soľ, - mleté čierne korenie</p>
<p>15g – cesnak - 3 strúčiky</p>
<p>80g – cibuľa</p>
<p>30g – slnečnicový olej</p>
<p><b>Maslová omáčka:</b></p>
<p>60g – masla</p>
<p>50g – hladkej múky</p>
<p>15g – slnečnicový olej</p>
<p>10g – soľ, - vegeta</p>
<p>5g – mleté čierne (biele) korenie</p>
<p>600ml – zeleninového vývaru</p>
<p>Vopred namočenú šošovicu uvaríme do mäkka a scedíme. Mierne vychladnutú ju pomelieme spolu s očistenou zeleninou,
    cibuľou a cesnakom. Pridáme vajce, namočené a vyžmýkané žemle (rožky) a zmes ochutíme. Podľa potreby ju zahustíme
    strúhankou.</p>
<p>Polovicu zmesi rozložíme na vymastený pekáč, poukladáme na ňu kolieska uvarených vajec a zakryjeme druhou polovicou
    zmesi. Pokvapkáme olejom a dáme upiecť.</p>
<p><b>Pripravíme maslovú omáčku:</b></p>
<p>Rozpustíme maslo, pridáme hladkú múku a urobíme svetlú zápražku. Zalejeme ju studeným vývarom a varíme asi 20 minút,
    občas premiešame.</p>
<p>Do precedenej omáčky pridáme za lyžicu slnečnicového (olivového) oleja, soľ, korenie a vegetu. Pred podávaním každú
    porciu šošovice polejeme maslovou omáčkou.</p>

<h2>18. Vyprážaný kel</h2>
<p class="time">Čas: 30 minút, 930g – 4 porcie po 230g (6 x po 155g)</p>
<p>600g – kelu, 10g – soľ</p>
<p>120g - 2 domáce vajcia</p>
<p>100ml – bieleho vína</p>
<p>40g – ovsených vločiek</p>
<p>10g – mleté čierne korenie, - vegeta</p>
<p>10g - 2 strúčky cesnaku</p>
<p>50g – slnečnicový olej (masť, tuk na vyprážanie)</p>
<p>Kel očistíme a opláchneme a dáme variť do osolenej vody (5 – 8 minút ).</p>
<p>Potom ho vyberieme a rozkrojíme na 4 alebo 6 častí a necháme v site odkvapkať.</p>
<p>Vajcia vyšľaháme s vínom, pridáme prelisovaný cesnak, soľ, korenie vegetu a nakoniec ovsené vločky. Všetko spolu
    dobre zmiešame.</p>
<p>Pripravené kúsky kelu postupne obalíme v cestíčku a v dostatočnom množstve tuku (oleja zo všetkých strán
    vypražíme.</p>
<p>Podávame so zemiakovou kašou a zeleninovým šalátom alebo novými zemiakmi a tatárskou</p>
<p>omáčkou.</p>

<h2>19. Vyprážaný zeler s tvarohovou penou</h2>
<p class="time">Čas: 40 minút</p>
<p>Zeler: 970g – 6 porcií po 160g, tvarohová pena: 230g – 6 porcií po 70g</p>
<p>700g – zeleru</p>
<p>1000ml – zeleninového vývaru / 1 l – zeleninového bujónu /</p>
<p>50g – vajce</p>
<p>30g – hladkej múky</p>
<p>30g – strúhanky</p>
<p>60g – sezamových semiačok – 4 lyžice</p>
<p>10g – soľ, - mleté čierne (biele) korenie</p>
<p>50g – slnečnicový olej na vyprážanie</p>
<p><b>Tvarohová pena:</b></p>
<p>200g – jemného netučného tvarohu</p>
<p>200g – šľahačková smotana</p>
<p>10g – soľ, - mleté čierne (biele) korenie</p>
<p>15g – cesnak – podľa chuti</p>
<p>10g – pažítka</p>
<p><b>Ozdobná úprava:</b></p>
<p>100g – rajčiny a hlávkový šalát na ozdobu</p>
<p>Zeler očistíme a pokrájame na centimetrové kolieska, na 5-7 minút dáme variť do zeleninového vývaru (bujónu ),
    vyberieme a necháme v site odkvapkať.</p>
<p>Vajce s troškou soli rozšľaháme, hladkú múku, strúhanku a sezamové semiačka spolu zmiešame. Kolieska zeleru postupne
    namáčame do vajíčka a potom obaľujeme v sezamovej zmesi. Vyprážame ich v horúcom slnečnicovom oleji (tuku) z oboch
    strán a hotové dochutíme soľou a korením.</p>
<p>Pripravíme penu: Jemný tvaroh so smotanou vyšľaháme na hladkú penu, pridáme prelisovaný cesnak, posekanú pažítku a
    dochutíme. Na každý zeler dáme za lyžičku tvarohovej peny.</p>
<p>Podávame so zemiakmi a pažítkou, prizdobené rajčinami a hlávkovým šalátom.</p>

<h2>20. Syrovo – cesnakové placky (domáce s cuketou a zemiakmi)</h2>
<p class="time">Čas: 40 minút,</p>
<p>½ dávka: 670g – 4 porcie po 170g s ozdobou (celá dávka: 2 porcie po 335g)</p>
<p>150g – syru Eidam</p>
<p>150g –plesňového syru Niva</p>
<p>120g – 2 domáce vajcia</p>
<p>30g – hladkej múky</p>
<p>20g – cesnaku - 4 strúčiky</p>
<p>10g – lyžička bazalky</p>
<p>10g – soľ, - vegeta</p>
<p>30g – jemná strúhanka</p>
<p>50g – slnečnicový olej (tuk, masť) na vyprážanie</p>
<p>(Poznámka: Na vlastný iný recept – môžeme doplniť podľa chuti doplniť:)</p>
<p>400g –hrubšie strúhanou cuketou so zemiakmi strúhanými na jemno v pomere 3: 1,</p>
<p>a cesto zahustíme hladkou múkou bez strúhanky podľa potreby. Pečieme klasicky ako domáce podlisníky na rozohriatej
    trošku omastenej liatinovej platni a plníme dusenou zeleninou s bylinkami) .</p>
<p>Ozdoba: 100g – rajčina, - paprika, -petržlenová vňať s bazalkou</p>
<p>Tvrdý syr nadrobno postrúhame, Nivu pretlačíme vidličkou.</p>
<p>Domáce vajcia rozšľaháme, očistený cesnak prelisujeme a oboje pridáme k syru.</p>
<p>Dobre premiešame a podľa chuti pridáme bazalku a soľ.</p>
<p>Zmes zahustíme hladkou múkou, prípadne aj troškou strúhanky, premiešame a necháme postáť . Z hmoty postupne tvarujeme
    menšie placky, obalíme ich v strúhanke a vyprážame.</p>
<p>Podávame s varenými zemiakmi alebo zemiakovou kašou a zeleninovým šalátom.</p>

<h2>21. Patizónové karbonátky so syrom</h2>
<p class="time">Čas: 40 minút, 800g – 4 porcie po 200g</p>
<p>500g – 1 očistený patizón</p>
<p>150g – syra Eidam</p>
<p>50g – vajce</p>
<p>50g – hrubá múka - 4 lyžičky</p>
<p>5g – soľ</p>
<p>30g – strúhanka</p>
<p>40g – slnečnicová olej / tuk na vyprážanie</p>
<p>Patizón ošúpeme, prekrojíme, vyčistíme, nahrubo ho postrúhame a vytlačíme šťavu.</p>
<p>Syr najemno postrúhame, pridáme k patizónu a zmiešame. Zmes osolíme pridáme rozmiešané vajce a múku.</p>
<p>Z hmoty postupne tvarujme karbonátky a každý obalíme v jemnej strúhanke.</p>
<p>V hlbšej panvici – voku hrejeme slnečnicový olej alebo tuk a karbonátky z oboch</p>
<p>strán vyprážame do ružova .</p>
<p>Podávame s varenými zemiakmi a zeleninovým šalátom.</p>

<h2>22. Zeleninová štrúdľa</h2>
<p class="time">Čas: 90 minút, 1025g – 6 porcií po 170g alebo 4 porcie po 255g</p>
<p>250g – lístkové cesto (mrazený polotovar)</p>
<p>200g – zeleninovej zmesi (zmiešanej domácej zeleniny)</p>
<p>10g – 2 strúčiky cesnaku</p>
<p>80g – väčšia cibuľa</p>
<p>10g – soľ, – vegeta, - mleté čierne (biele) korenie podľa chuti</p>
<p>150ml – mlieka</p>
<p>15g – väčšia lyžička hladkej múky</p>
<p>15g – slnečnicového oleja</p>
<p>20g – masla</p>
<p>200g – bieleho jogurtu</p>
<p><b>Ozdoba:</b></p>
<p>120g – šalát hlávkový, rajčina, petržlenová vňať, pažítka.</p>
<p>Cibuľu očistíme, speníme na oleji a pridáme zeleninu (mrazenú zmes alebo čerstvú koreňovú spolu s hráškom,
    kukuricou, brokolicou a karfiolom ).</p>
<p>Osolíme ju, ochutíme vegetou a cesnakom a udusíme do mäkka. V mlieku rozhabarkujeme múku a za stáleho miešania
    uvaríme hustú kašu. Mierne vychladnutú ju pridáme k zelenine a dobre premiešame.</p>
<p>Cesto rozdelíme na polovice a rozvaľkáme. Na obe časti cesta rozdelíme zeleninovú zmes.</p>
<p>Urobíme záviny, natrieme ich žĺtkom a dáme do rúry vyhriatej na 180 °C asi na 40 minút.</p>
<p>Podávame poliate jogurtom, ochuteným soľou a mletým korením.</p>
<p>Prizdobíme hlávkovým šalátom, paradajkou a vňaťou.</p>

<h2>23. Slané tvarožníky</h2>
<p class="time">Čas: 95 minút 1025g – 4 porcie po 255g, 6 porcií po 170g ,</p>
<p>- podľa formičiek pripravíme: 25 až 30ks tvarožníkov</p>
<p>250g – hladkej múky</p>
<p>200g – masla</p>
<p>100g – 2 vajcia</p>
<p>40ml – 2 lyžičky šľahačkovej smotany</p>
<p>5g – soľ</p>
<p><b>Plnka:</b></p>
<p>150g – tvarohu</p>
<p>100g – 2 vajcia</p>
<p>150g – tvrdého syra (Eidam)</p>
<p>30g – 2 lyžičky detskej krupice</p>
<p>Múku vždy klasicky na site preosejeme, pridáme postrúhané maslo, rozmiešané vajíčka, soľ a smotanu. Na doske dobre
    spracujeme hladké cesto, necháme ho krátko odležať. Potom ho natenko rozvaľkáme a povykrajujeme kolieska.</p>
<p><b>Plnku pripravíme:</b></p>
<p>Tvaroh dobre vymiešame so žĺtkami, pridáme najemno postrúhaný syr, detskú krupicu a napokon žĺtok a zapracujeme z
    bielkov ušľahaný tuhý sneh.</p>
<p>Okrúhle formičky vymastíme, povkladáme do nich kolieska z cesta a na každé natrieme vrstvu plnky, nie doplna.</p>
<p>Formičky poukladáme na plech a dáme ho do vyhriatej rúry a tvarožníky upečieme dozlatista.</p>

<h2>24.  Zelené halušky (so syrom a šunkou - vegetariánske bez šunky)</h2>
<p class="time">Čas: 65 minút</p>
<p>1040g – 4 porcie po 260g</p>
<p>300g – mrazený špenátový pretlak - 1 balenie</p>
<p>60g – 3 - 4 lyžičky hladkej múky</p>
<p>120g – 2 domáce vajcia</p>
<p>50ml – 3 lyžičky mlieka</p>
<p>100g – cibule</p>
<p>10g – soľ, (vegeta)</p>
<p>100g – šunky (vegetariánom nahradíme údeným strúhaným syrom, prípadne bryndzou)</p>
<p>100g – taveného syra (2 kocky)</p>
<p>200ml – sladká smotana</p>
<p>Špenátový pretlak necháme rozmraziť, pridáme rozmiešané vajíčka, mlieko, soľ, hladkú múku a pracujeme na vláčne
    haluškové cesto.</p>
<p>V dostatočnom množstve vody uvaríme halušky.</p>
<p>Cibuľu ošúpeme, pokrájame nadrobno. Do rajničky dáme zohriať olej, pridáme cibuľu, podusíme. Šunku pokrájame na
    rezančeky, syry necháme na teplom mieste rozpustiť -</p>
<p>rozpustíme ich (alebo tvrdý údený syr postrúhame) a oboje pridáme k cibuli.</p>
<p>Prilejeme smotanu, ešte chvíľu jemne miešame, kým zmes jemne zovrie a vylejeme na halušky. Zľahka ich premiešame a
    rozdelíme na porcie.</p>

<h2>25. Slaný ryžový nákyp</h2>
<p class="time">Čas: 110 minút, 2115g – 6 porcií po 350g (5x po 420g)</p>
<p>200g – ryže</p>
<p>400ml – zeleninového vývaru</p>
<p>250g – šampiňónov (konzerva)</p>
<p>200g – 2 väčšie cibule</p>
<p>15g – 2-3 strúčiky cesnak</p>
<p>120g – červená kapia a zelená paprika</p>
<p>200ml – kyslej pochúťkovej smotany</p>
<p>240g – 4 domáce väčšie vajcia</p>
<p>10g – soľ, - vegeta, - chilli korenie (paprička ), - mleté čierne korenie</p>
<p>30g – slnečnicový olej</p>
<p>250g – tofu syra alebo jemného tvarohu</p>
<p>200g – tvrdého syra (Eidam)</p>
<p>Cibuľu a cesnak očistíme, nadrobno pokrájame a opražíme na oleji. Pridáme očistené a na kocky pokrájané papriky,
    šampiňóny, zalejeme zeleninovým vývarom a vmiešame prepláchnutú ryžu. Zakryté pomaly udusíme do mäkka.</p>
<p>V smotane rozhabarkujeme vajíčka, zmes ochutíme soľou a korením.</p>
<p>Tofu – syr pokrájame na kocky (alebo použijeme tvaroh) zmiešame s ryžou, pridáme polovicu postrúhaného syra a ešte
    premiešame.</p>
<p>Zmes dáme do vymastenej nádoby na zapekanie (pekáča), posypeme paprikou a zvyškom postrúhaného syra.</p>
<p>Celú plochu polejeme pripravenou smotanou a dáme do vyhriatej rúry zapiecť asi približne</p>
<p>na 45 minút.</p>

<h2>26. Plnené cukinové placky</h2>
<p class="time">Čas: 65 minút,</p>
<p>1545g (- 1745g) s plnkou</p>
<p>6 porcií po 260g (- 290g ), - 4 porcie po 385g (- 435g)</p>
<p>500g – očistenej cukiny (môžeme ešte pridať tretinu – 170g – postrúhaných zemiakov)</p>
<p>120g – 2 domáce vajcia</p>
<p>80g – hladkej múky: 4 – 5 lyžíc (potom pridáme: aj 25 – 30g hladkej múky)</p>
<p>10g – soľ, - mleté čierne korenie, 10g – vegety</p>
<p>15g – majoránu (môžeme skúsiť aj polovicu oregáno)</p>
<p>150g – biely jogurt</p>
<p>100g – postrúhaný syr</p>
<p>10g – petržlenová vňať, - kôpor podľa chuti</p>
<p>60g – slnečnicový olej na vyprážanie</p>
<p><b>Plnka:</b></p>
<p>150g – 2-3 papriky</p>
<p>120g – 2 rajčiny</p>
<p>60g – menšia cibuľa</p>
<p>15g – slnečnicový olej</p>
<p>100g – uvarenej fazule</p>
<p>5g – soľ, 10g – cukor</p>
<p>15g – kečup</p>
<p>10ml – ocot / citrón</p>
<p>5g – polovica feferónky alebo menšia podľa chuti na ostré- štipľavé.</p>
<p>Očistenú cukinu na hrubšie postrúhame, pridáme (najemno postrúhané zemiaky) rozmiešané domáce vajcia, hladkú múku
    podľa potreby, prelisovaný cesnak, soľ, korenie, vegetu a majorán. Zmiešame na cesto a na rozohriatej panvici
    pomastenej troškou oleja postupne upečieme placky.</p>
<p>Papriky vyčistíme a pokrájame na pásiky. Rajčiny sparíme a ošúpeme a tiež pokrájame.</p>
<p>V rajnici zohrejeme trochu oleja, opražíme na ňom nadrobno pokrájanú cibuľku, pridáme papriku, asi po 10 minútach
    rajčiny a prekrojenú feferónku.</p>
<p>Keď zelenina zmäkne, primiešame uvarenú fazuľu, zmes ochutíme soľou, kečupom, troškou octu s citrónom a cukrom.
    Premiešame ešte chvíľu podusíme a potom zmesou naplníme placky. Na každú dáme lyžicu jogurtu a posypeme čerstvo
    posekanou petržlenovou vňaťou.</p>

<h2>27. Cukina s paprikami (a taveným syrom)</h2>
<p class="time">Čas: 45 minút</p>
<p>- 1320g – 4porcie po 330g, 6 porcií po 220g</p>
<p>800g – cukina (cuketa)</p>
<p>100g – veľká cibuľa</p>
<p>20g – rastlinného tuku (masti)</p>
<p>200g – 4 zelené papriky</p>
<p>80g – rajčina</p>
<p>15g – soľ, - vegeta,</p>
<p>5g – mleté čierne korenie</p>
<p>100g – 2 kúsky bylinkového mäkkého syra (syrokrému)</p>
<p>80g – 2 trojuholníky Lunexu</p>
<p>Cukinu papriky a rajčinu očistíme a pokrájame na malé kocky. V rajnici roztopíme tuk a opražíme na ňom nadrobno
    pokrájanú cibuľu. Pridáme pokrájanú zeleninu a zmes ochutíme vegetou, prípadne soľou. Zakryjeme a dusíme takmer do
    mäkka.</p>
<p>Potom pridáme na kúsky pokrájaný nakrájaný mäkký syr a miešame, kým sa nerozpustí.</p>
<p>Hotové jedlo dochutíme korením. Podávame s čiernym chlebom alebo pečivom .</p>

<h2>28. Hubové soté</h2>
<p class="time">Čas: 50 minút, 1200g – 4 porcie po 300g, 6 porcie po 200g</p>
<p>800g – húb (šampiňónov, hlív)</p>
<p>200g – 2 väčšie cibule</p>
<p>80g – sterilizovaná uhorka</p>
<p>60g – pikantného kečupu (4 lyžice kečupu a ½ feferónky)</p>
<p>10g – soľ, - vegeta, - mleté čierne korenie</p>
<p>10g – sójová omáčka, 7 g – mletá paprika (sladká a pálivá)</p>
<p>30g – slnečnicový olej (masť)</p>
<p>Huby očistíme, pokrájame na plátky, zalejeme ich vriacou vodou a po chvíli scedíme.</p>
<p>V rajnici zohrejeme olej, pridáme väčšiu časť pokrájanej cibule a chvíľu ju pražíme.</p>
<p>Pridáme huby a za stáleho miešania ich chvíľu dusíme. Zmes ochutíme vegetou, korením</p>
<p>a paprikou, pridáme ostrý kečup a trochu vody. Zakryté dusíme do mäkka a občas premiešame. Uhorku pokrájame na malé
    kocky a spolu so zvyšnou cibuľou zmiešame</p>
<p>s hubami. Podľa potreby dochutíme soľou, korením a rascou.</p>
<p>Podávame s čiernym chlebom alebo pečivom.</p>

<h2>29. Sekaná so sójového mäsa</h2>
<p class="time">Čas: 85 minút, 885g – 4 porcie po 220g</p>
<p>200g – sójových kociek (voda, lyžička - sójová omáčka, vegeta)</p>
<p>30g – 2 lyžice polohrubej múky</p>
<p>180g – 3 domáce vajcia</p>
<p>100g – ovsených vločiek</p>
<p>100g – väčšia cibuľa</p>
<p>100g – tvrdého syra</p>
<p>30g – 2 lyžičky sójovej omáčky</p>
<p>10g – soľ, - vegeta</p>
<p>5g – grilovacie korenie</p>
<p>30ml – slnečnicový olej</p>
<p>Sójové kocky zalejeme vodou, v ktorej sme rozmiešali vegetu a sójovú omáčku. Asi po hodine (20 minútovom varení a
    vychladnutí) ju zlejeme a sójové kocky spolu so syrom a očistenou cibuľou pomelieme.</p>
<p>Zmes osolíme a pridáme ovsené vločky, 2 rozšľahané vajíčka, polohrubú múku, sójovú omáčku, grilovacie korenie a
    všetko spolu dobre spracujeme.</p>
<p>Z hmoty sformujeme valec, položíme ho do vymasteného pekáča natrieme rozšľahaným vajíčkom a vo vyhriatej rúre
    upečieme.</p>
<p>( Môžeme urobiť aj menšie fašírky, uložíme ich do zapekacej panvice, keď ich narýchlo pripravujeme v mikrovlnke na
    funkcii CRISP- pečenie a zapekanie asi 10-12 minút .)</p>
<p>Podávame so zeleninovým šalátom, prípadne aj s novými varenými zemiakmi.</p>

<h2>30. Sójové kocky s tekvicou</h2>
<p class="time">Čas: 65 minút, 1160g – 4 porcie po 290g</p>
<p>300g – 3 vrecká sójových kociek (voda, sójová omáčka, vegeta)</p>
<p>400g – nahrubo postrúhanej tekvice (aj mrazenej)</p>
<p>60g – paprika</p>
<p>80g – rajčina</p>
<p>80g – cibuľa</p>
<p>10g – kocka slepačieho bujónu</p>
<p>10g – soľ, - mletá červená paprika</p>
<p>20g – slnečnicový olej</p>
<p>100ml – šľahačková smotana</p>
<p>V 500ml vody rozvaríme slepačí bujón, zalejeme ním sójové kocky a necháme pol hodiny odstáť. Cibuľu očistíme a
    nadrobno pokrájame . V rajnici zohrejeme trocha oleja, pridáme cibuľu, popražíme ju.</p>
<p>Sójové kocky zlejeme, vytlačíme a pridáme k cibuli. Podlejeme ich zliatym bujónom a zakryté dusíme.</p>
<p>Po chvíli pridáme prekrojenú a vyčistenú papriku, rajčiny, všetko osolíme a dusíme.</p>
<p>Pred dokončením pridáme tekvicu a všetko dodusíme do mäkka.</p>
<p>Podávame s haluškami, prípadne s cestovinou a pokvapkané dochutenou smotanou.</p>

<h2>31. Kapustový závitok so sójou</h2>
<p class="time">1470g - 8 listov (závitkov) po 180g, 4 porcie po 370g
<p>800g – bielej kapusty</p>
<p>150g – uvarenej sóje sójových granúl</p>
<p>150g – uvarenej ryže</p>
<p>60g – domáce vajce</p>
<p>20g – slnečnicový olej (tuk)</p>
<p>80g – cibuľa, 70g – mrkva</p>
<p>50ml – kyslej smotany</p>
<p>50ml – bieleho jogurtu</p>
<p>15ml – sójová omáčka</p>
<p>10g – soľ, - vegeta, - mleté čierne korenie</p>
<p>15g . petržlenová vňať (bazalka)</p>
<p>Z kapusty opatrne oddelíme 8 veľkých listov, rebrá natenko skrojíme. Listy dáme do osolenej vriacej vody a na chvíľu
    povaríme.</p>
<p>Asi 150g (200g) kapusty, mrkvu, cibuľu najemno postrúhame (nakrájame nožom ).</p>
<p>V rajnici zohrejeme olej, pridáme postrúhanú alebo nakrájanú zeleninu, popražíme ju a ochutíme sójovou omáčkou.</p>
<p>Sóju pomelieme a spolu s ryžou dáme k zelenine. Primiešame vajce a dochutíme soľou.</p>
<p>Zmes rozdelíme na kapustové listy, zvinieme ich a obviažeme bielou niťou .</p>
<p>Poukladáme do vymasteného pekáča a dáme upiecť.</p>
<p>Podávame poliate zmesou vyšľahanej smotany a jogurtu a posekanej petržlenovej vňate</p>
<p>s bazalkou. Vhodnou prílohou je dusená ryža alebo zemiaky.</p>

<h2>32. Tofu so zeleninou</h2>
<p class="time">Čas: 75 minút 2085g – 8 porcií po 260g</p>
<p>800g – 4 kusy bieleho syra tofu</p>
<p>200g – 2 póry, 150g – 2 cibule</p>
<p>600g – čínskej zeleninovej zmesi</p>
<p>120g – väčší zeler</p>
<p>10g – soľ, - vegeta</p>
<p>30g – slnečnicový olej</p>
<p>15g – sójová omáčka</p>
<p>60g – maizeny</p>
<p>10g – kari korenie, oregáno</p>
<p>10g – petržlenová Vňať</p>
<p>80g – rajčina</p>
<p>Syr vyberieme z obalu, tekutinu vylejeme do pripravenej misky. Zmiešame ju s lyžičkou oleja, so sójovou omáčkou (
    podľa chuti) a maizenou rozmiešanou v troške vody.</p>
<p>Syr pokrájame na hranolčeky, pridáme na pásiky pokrájaný zeler, cibuľu a pór, zalejeme marinádou a necháme aspoň na
    polhodinu odležať.</p>
<p>Zeleninovú zmes (nerozmrazenú) dáme na panvicu s olejom, ochutíme vegetou, zakryjeme a udusíme. V rajnici zohrejeme
    olej, pridáme syrovú zmes (aj s marinádou) opražíme ju a potom dusíme asi 20 minút.</p>
<p>Ochutíme soľou, oregánom, karí korením a hotové zmiešame s čínskou zeleninou.</p>
<p>Podávame s dusenou ryžou.</p>

<h2>33. Bryndzové tyčinky</h2>
<p class="time">Čas: 45 minút, 825g - 42ks slaného pečiva</p>
<p>250g – Liptovskej bryndze</p>
<p>250g – masla</p>
<p>250g – hladkej múky ŠPECIÁL</p>
<p>60g – 2 domáce žĺtka</p>
<p>10g – štipka soli, drtené alebo celá rasca</p>
<p>5g – vhodné bylinky – kerblík, zádušník brečtanoviý alebo saturejka</p>
<p>Vypracujeme tuhšie cesto, na lopári ho vyvaľkáme asi na ½ cm, kolečkom na cesto povykrajujeme tyčinky, potrieme
    slaným žĺtkom, posypeme rascou a bylinkami a upečieme na omastenom a pomúčenom pekáči.</p>

<h2>34. Sviatočná Ježiškova Mojtínska kaša</h2>
<p class="time">Čas: 90 minút, 1750g – 6 porcií po 300g</p>
<p>250g – fazuľa – I. akosť: namočiť strukoviny na noc - 12 hodím predom.</p>
<p>250g – hrach lúpaný - I. akosť</p>
<p>250g – šošovica</p>
<p>250g – pohánka (pohánkové krúpy)</p>
<p>50-100g – sušené, čerstvé huby (hríby, hliva, šampiňóny)</p>
<p>300g – zemiaky varené v šupke (stiahneme šupku a pokrájame na menšie kocky)</p>
<p>100g – maslo</p>
<p>10g – soľ, štipka bieleho korenia</p>
<p>5g – petržlenová vňať, bazalka na prizdobenie</p>
<p>voda podľa potreby</p>
<p>Srukoviny pomalým varom ťaháme a varíme zvlášť (alebo v jedmon hrnci) uplne do mäkka, zemiaky uvaríme v šupke a
    pokrájame na kocky. Huby upravíme.</p>
<p>Zmiešame na kašu, pridáme dusené alebo sušené predvarené hríby a dochutíme.</p>
<p>Prizdobíme petržlenovou vňaťou a bazalkou, polejeme rozpusteným maslom.</p>
<p>Mimo pôsotu podávame s udeným mäsom a domácim chlebom, prípadne pečivom.</p>

<h2>35. Grécky šalát</h2>
<p class="time">Čas: 15 minút (+ 3 hod) 1130g – 6 porcií po 190g (5 x po 225g)</p>
<p>300g – jemnej salámy</p>
<p>30ml – 2 lyžice worcesterskej omáčky</p>
<p>15ml – 1 lyžica octu s citrónom</p>
<p>50ml – 3 lyžice jemného kečupu</p>
<p>150g – 1 konzerva sterilizovanej kukurice bez nálevu</p>
<p>120g – 2 väčšie uvarené vajcia</p>
<p>30g – 2 lyžice oleja</p>
<p>100g – 3 - 4 nakladané uhorky</p>
<p>80g – 2 menšie cibule</p>
<p>250ml – tatarskej omáčky</p>
<p>5g – petržlenová vňať, bazalka, soľ, biele korenie</p>
<p>Salámu pokrájame na tenké rezančeky. Cibuľu, uhorky a vajcia pokrájame nadrobno.</p>
<p>Všetky suroviny a koreniny spolu zmiešame a necháme najmenej 3 hodiny odležať v chladničke.</p>

<h2>36. Martina kapsa</h2>
<p class="time">Čas: 60 minút, 970g – 4 porcie po 240g</p>
<p>500g – Bračového mäsa (stehno, pliecko, karé)</p>
<p>200g – údenej prerastanej slaniny</p>
<p>80g – 1 cibuľa</p>
<p>80g – 1 paradajka</p>
<p>50g – 1 paprika</p>
<p>50g – kečupu</p>
<p>10g – soľ, biele korenie, vegeta, petržlenová vňať, bazalka</p>
<p>Mäso a slaninu nakrájame na 8 porcií. Cibuľu, paradajku a papriku nakrájame na plátky.</p>
<p>Na vymastený plech poukladáme č plátky slaniny, na každú porciu položíme jeden kúsok,</p>
<p>Trosku naklepaného mäsa, posolíme, jemne dochutíme korením a vegetou, potrieme kečupom a naukladáme naň cibulu,
    papriku a paradajky.</p>
<p>Prikryjeme druhým plátkom mäsa a slaniny. Plech prikryjeme alobalom apečieme 45 minút pri teplote 180 °C. Potom
    alobal zložíme a ďaľších 5 minút pečieme doružova.</p>
<p>Podávame s varenými zemiakmi a zeleninovou oblohou alebo šalátom.</p>
</body>
</html>
