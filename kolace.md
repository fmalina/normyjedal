# Koláče a iné sladkosti

## 1. Snehový jahodový koláč s mandľami (orechmi)
*Čas: 45 minút, 1165g – 16x po 70g*

* 240g 4 domáce vajcia
* 150g masla
* 150g hrubej múky
* 150g práškového cukru
* 30g 1 vanilkový cukor,
* 10g citrónová kôra
* 80g jahodového džemu,
* 200g jahody

**Sneh:**
* 120g 4 vaječné bielky
* 15g práškového cukru
* 20g posekaných mandlí (orechov)

Maslo s cukrom vymiešame dopenista. Pridáme žĺtky, vanilkový cukor, postrúhanú citrónovú kôru a postupne múku.
Nakoniec zľahka zapracujeme tuhý sneh ušľahaný z bielkov.

Cesto rozotrieme na vymastený pomúčený plech a upečieme.

Ešte teplý koláč natrieme džemom a poukladáme naň jahody. Z bielkov ušľaháme tuhý sneh, pridáme cukor a zľahka
premiešame.

Sneh rovnomerne natrieme na pripravený koláč, posypeme ho pripravenými mandľami (orechmi) a ešte 5 minút dáme
zapiecť.

Vychladnutý ho pokrájame na rovnaké kúsky – 16 až 18ks.

## 2.  Kávové rezy
*Čas: 85 minút, 1500g – 20x po 75g*

* 200g 4 vajcia
* 200g polohrubej múky špeciál
* 150ml 8 lyžíc silnej kávy
* 30g vanilkový cukor, 5 -7 g – polovica kypriaceho prášku
* 200g práškového cukru,
* 100g ľubovoľná poleva (čokoládová, citrónová)

**Krém:**
* 250ml bielej kávy, 30g – vanilkový cukor
* 30g 2 lyžice maizeny (hladkej múky špeciál)
* 30g žĺtok, 120g – masla
* 120g práškového cukru

Žĺtky vymiešame s cukrom, po lyžičkách – 8x pridávame horúcu kávu a ešte spolu vyšľaháme. Potom postupne pridáme múku
s kypriacim práškom a tuhý sneh s bielkov.

Cesto rozdelíme na polovice a na vymastenom múkou posypanom plechu upečieme 2 pláty.

**Pripravíme plnku:**

Z kávy, hladkej múky (maizeny) a žĺtka uvaríme hustú kašu a necháme ju vychladnúť, Maslo vymiešame s cukrom
dopenista a spojíme s vychladenou kašou.

Pláty cesta prekrojíme na polovice, tri natrieme krémom, uložíme na seba a zakryjeme štvrtým. Vrch polejeme
ľubovoľnou polevou.

Rezy dáme do chladu stuhnúť a potom pokrájame na rovnaké kúsky.

## 3. Bublanina s pudingom
*Čas: 80 minút, 2470g – 24x po 100g (30x po 80g)*

* 200g 4 vajcia
* 250g 1 hrnček hrubej múky
* 250g polohrubej múky
* 200ml slnečnicového oleja
* 250g hrnček kryštálového cukru
* 250ml hrnček mlieka
* 15g 1 kypriaci prášok,
* 30g vanilkový cukor
* 15ml lyžica rumu,
* 30g 2 lyžice kakaa
* 720ml 1 veľký marhuľový kompót
* 180g (200g) – 1 veľký banán
* 40g 1 vanilkový pudingový prášok
* 40g 1 čokoládový pudingový prášok

Vajcia s cukrom vymiešame dopenista, postupne pridáme olej, mlieko, múku s kypriacim práškom a nakoniec rum. Asi 2/3
cesta rozotrieme na vymastený a pomúčený plech, do zvyšku vmiešame kakao a polejeme ním cesto na plechu.

Marhule scedíme a necháme odkvapkať, poukladáme ich na cesto a upečieme.

Ešte teplá koláč natrieme roztlačeným banánom (alebo rozložíme najemno nakrájaný banán.)

Šťavu z kompótu dolejeme do litra a rozdelíme na 2 polovice.

Z prášku uvaríme v šťave s vodou najprv vanilkový puding, osladíme ho podľa chuti a ešte horúcim polejeme koláč.
Rovnako uvaríme čokoládový puding, nalejeme ho na vrch koláča,

Necháme stuhnúť a pokrájame.

## 4. Smotanové rezy s ananásom
*Čas: 100 minút, 3625g – 30x po 120g (45x kus po 80g)*

* 200g 4 vajcia,
* 200g práškového cukru
* 200g hladkej múky
* 100g oleja
* 150ml 10 lyžíc horúcej vody
* 15g kypriaci prášok
* 60g slivkový (marhuľový) lekvár
* 500ml šľahačkovej smotany

**Krém:**
* 1 liter – mlieka, 120g – 3x zlatý klas
* 300g kryštálového cukru, 250g – konzerva ananásu
* 500ml kyslej smotany, 30g – 2 lyžice práškového cukru

Žĺtky vymiešame s cukrom dopenista, postupne pridávame olej, vodu, múku s práškom do pečiva a tuhý sneh s bielkov.
Cesto rozotrieme na vymastený pomúčený plech a upečieme.

**Pripravíme krém:**

Z mlieka, cukru a zlatých klasov uvaríme hustý puding. Do vychladnutého vmiešame smotany a vypracujeme na hladký
krém.

Na cesto natrieme vrstvu lekváru a naň krém. Na krém poukladáme odkvapkaný ananás.

Šľahačku vyšľaháme s cukrom, rozotrieme ju na vrch múčnika, ľubovolne ozdobíme a dáme do chladu odležať. Potom
pokrájame na kocky 30 – 36 až 45 kusov po 120g – 100g (80g).

## 5. Roláda bez múky
*Čas: 65 minút, 1085g – 14 -15 kusov po 70 – 80g*

* 300g 6 vajec
* 100g práškového cukru
* 30g dia cukru
* 15g polovica vanilkového (vanilínového) cukru
* 30g 2 lyžice kakaa
* 250g šľahačkovej smotany 33 %
* 720ml zavárané ovocie bez šťavy
* 360g mandarínky, marhule alebo vykôstkované višne

Bielky oddelíme od žĺtkov pridáme do nich vanilkový cukor a vyšľaháme na tuhý sneh.

Zvlášť vymiešame žĺtky s práškom a dia cukrom, kakaom a zmes zľahka vmiešame do snehu.

Cesto rozotrieme na plech vystlaný mastným papierom a upečieme. Ešte teplé ho zvinieme.

Keď cesto vychladne, papier stiahneme a na cesto natrieme vyšľahanú šľahačku, na ňu poukladáme odkvapkané ovocie (
mandarínky, vykôstkované višne) a cesto zvinieme do rolády.

Necháme asi polhodinu v chlade odležať a pokrájame na kolieska.

## 6. Kakaová roláda
*Čas: 80 minút, 1360g – 18 kusov po 75g*

* 200g 4 vajcia
* 120g práškového cukru
* 60ml vlažnej vody
* 120g polohrubej múky
* 45g kakaa (3 lyžice)
* 15g kypriaceho prášku
* 100g čokoládová poleva

**Krém:**
* 300ml mlieka
* 30g vanilínový cukor
* 50g 3 lyžice hladkej múky
* 200g masla
* 120g práškového cukru

Žĺtky s cukrom vymiešame dopenista. Postupne pridáme vodu, preosiatu múku s kypriacim práškom a kakao. Nakoniec
vmiešame tuhý sneh s bielkov. Cesto rozotrieme na plech vyložený mastným papierom a upečieme.

Upečený plát preložíme na vlhku utierku a zvinieme.

**Pripravíme krém:**

Z mlieka, vanilkového cukru a hladkej múky uvaríme hustú kašu. Do vlažnej kaše zapracujeme maslo vymiešané s
práškovým cukrom a dáme do chladu stuhnúť.

Cesto rozložíme, natrieme naň krém a opäť zvinieme.

Roládu polejeme rozpustenou čokoládovou polevou a necháme v chlade odležať.

Potom pokrájame na kolieska asi 18 až 20 kusov.

## 7. Čučoriedkové rezy
*Čas: 95 minút, 2190g – 22 kusov po 100g alebo 27 kusov po 80g*

* 50g 1 vajce
* 200g práškového cukru
* 170g maslo0300g – hladkej múky
* 320g polohrubej múky
* 20g 1 kypriaci prášok
* 100ml mlieko
* 100ml čokoládová poleva

**KRÉM:**
* 150ml mlieka
* 80g 2 krémové prášky Zlatý klas
* 300ml čučoriedkový kompót
* 150g práškového cukru 2
* 250g masla
* 30ml malý rum

Vajcia rozmiešame s cukrom, pridáme zmäknutý tuk, múku s kypriacim práškom a toľko mlieka, aby vzniklo tuhšie cesto.
Rozdelíme ho na 4 časti, každú natenko rozvaľkáme a upečieme.

Pripravíme krém: Z mlieka kompótu a zlatých klasov uvaríme hustú kašu. Maslo vymiešame s cukrom a pridáme do
vychladnutej kaše (môžeme priliať RUM).

Všetky pláty natrieme krémom a uložíme na seba. Vrch koláča polejeme čokoládovou polevou. Dáme ho do chladu odležať a
potom krájame na rovnaké rezy 22 alebo 27 kusov.

## 8. Hruškový koláč
*Čas: 75 minút 1250g – 12 porcií (kusov po 100g)*

* 250g polohrubej múky
* 80g mletých orechov
* 80g práškového cukru
* 50g domáce vajce
* 40ml 2 lyžice šľahačkovej smotany
* 120g masla
* 500g 5-6 hrušiek
* 50g 3 lyžice riedkeho lekváru
* 60g 1 citrón
* 20g 1 lyžica nahrubo postrúhaných mandlí / orechov

Múku preosejeme, zmiešame s orechmi a cukrom. Pridáme rozmiešané vajce, zmäknuté maslo, smotanu a vypracujeme vláčne
cesto. Dáme ho na pol hodiny do chladu.

Hrušky umyjeme, rozpolíme, jadrá vykrojíme a polovice pokrájame na hrubšie pláty.

Uložíme ich na taniera pokvapkáme citrónovou šťavou.

Na pomúčenej doske cesto rozvaľkáme, uložíme ho do vymastenej formy (aj na okraji).

Na trime ho lekvárom, ozdobne popicháme vidličkou a rozložíme naň hrušky. Pokvapkáme ich lekvárom a dáme piecť.

Pred dokončením vrch posypeme mandľami (orechmi) a dopečieme.

## 9. Piškótovo – banánová pochúťka
*Čas: 40 minút, 1310g – 4 porcie po 330g (6x po 220g)*

* 400g 2 balíčky podlhovastých piškót
* 40g 1 mliečny vanilkový puding
* 100g horkej čokolády
* 300g 2 väčšie banány
* 200ml mlieka
* 20ml 1 lyžička rumu
* 250ml šľahačkovej smotany

Z pudingového „vanilkového“ prášku uvaríme redší puding a necháme ho vychladnúť.

Banány ošúpeme a pokrájame na kolieska. Mlieko zmiešame s rumom. Postupne doň namáčame piškóty a ukladáme ich do
hlbšej misky. Každú vrstvu polejeme pudingom a naň rozložíme kolieska banánov. Na vrch poukladáme piškóty.

Vo vodnom kúpeli rozpustíme polámanú čokoládu s troškou mlieka, dohladka ju vymiešame a vylejeme na piškótovú zmes.
Vychladnutú ju natrieme – ozdobíme vrstvou tuhej šľahačky aj s kolieskami banánu a podávame.

## 10. Banánový pohár so zmrzlinou
*Čas: 35 minút 1460g – 4x porcia po 365g (6x po 240g)*

* 400g 2 veľké banány
* 400ml mlieka
* 20g kryštálového cukru
* 30g 1 žĺtok
* 20g maizeny
* 250ml 1 šľahačková smotana
* 100g práškového cukru
* 200g 4 porcie ovocnej zmrzliny (6 porcií)
* 20g čokolády
* 20g mandlí

Banány ošúpeme, polovicu z jedného banánu pokrájame na tenké kolieska a zvyšok roztlačíme vidličkou a pretrieme cez sito.

V 300ml mlieka rozmiešame kryštálový cukor a dáme ho variť. Vo zvyšnom mlieku 100ml rozmiešame žĺtok, maizenu a
roztlačené banány, Zmes vlejeme do vriaceho osladeného mlieka a za stáleho miešania uvaríme hustý krém. Necháme ho
vychladnúť (občas premiešame). Šľahačkovú smotanu spolu s práškovým cukrom vyšľaháme do tuha a premiešame s
krémom.

Na dno každého pohára dáme polovicu porcie ovocnej zmrzliny, zalejeme ju krémom, naň poukladáme kolieska banánu a
zakryjeme ich zvyškom zmrzliny.

Vrch ozdobíme postrúhanou čokoládou a posekanými opraženými mandľami.

## 11. Orechová „saláma“
*Čas: 90 minút, 1210g – 15 x porcia po 80g*

* 300g detských piškót, 150g – orechov
* 250g masla (rastlinného tuku)
* 250g práškového cukru
* 100g 2 vajcia
* 60g 4 lyžice kakaa
* 100g čokoládová poleva

Piškóty pokrájame na malé kúsky a zmiešame s posekanými orechmi. Na miernom ohni rozpustíme maslo (rastlinný tuk) a
za stáleho miešania pridáme vajcia vymiešané s práškovým cukrom.

Horúci krém vylejeme na piškóty, premiešame zmes a preložíme na kus celofánu. Sformujeme valec a zabalený ho dáme do
chladu.

Vychladnutú „salámu“ obalíme a polejeme čokoládovou polevou.

Keď stuhne pokrájame ju na rovnaké plátky: 15 – až 17 kusov.

# Šaláty, nátierky a zaujímavé recepty

## 1. Tuniakový šalát s kukuricou
*975g – 4 porcie po 240g*

* 250g 5 uvarených vajec
* 210g konzerva tuniaka
* 300g 2 konzervy kukurice (scedenej)
* 80g menšia cibuľa
* 10g soľ, - mleté čierne korenie
* 125g Majolenky (domácej majonézy)

Vajíčka ošúpeme a pokrájame na menšie kúsky a dáme do misy. Pridáme kúsky roztlačeného tuniaka, nadrobno pokrájanú
cibuľku, scedíme kukuricu a premiešame.

Šalát ochutíme soľou, korením a nakoniec vmiešame Majolenku.

## 2. Mrkvový šalát s chrenom
*570g – 4 porcie po 140g*

* 250g 2 väčšie mrkvy
* 100g jablko
* 100g chrenu
* 50ml šťava z jedného citróna
* 15g lyžička práškového cukru, - soľ
* 50g posekané vlašské orechy

Mrkvy a jablko očistíme, postrúhame a hneď pokvapkáme citrónovou šťavou.

Premiešame, pridáme najemno postrúhaný chren, podľa chuti soľ a cukor.

Pred podávaním šalát posypeme posekanými vlašskými orechmi.

## 3. Kurací šalát so zelerom
*Čas: 15 – 30 minút, 600g – 4 porcie po 150g*

* 200g uvareného kuracieho mäsa
* 150g zeleru
* 50g majonézy
* 40g 2 väčšie lyžice kyslej pochúťkovej smotany
* 20ml citrónovej šťavy (asi polovica menšieho citrónu)
* 10g soľ, - mleté čierne korenie, 10g – vegeta

**Ozdoba:**
* 15g olivy
* 50g rajčina
* 50g čínska kapusta
* 10g petržlenová vňať s bazalkou

Mäso pokrájame na malé kúsky. Zeler očistíme, uvaríme a tiež pokrájame.

Majonézu rozmiešame so smotanou, pridáme soľ, korenie, vegetu a citrónovú šťavu (cukor).

Mäso a zeler dáme do misy, zalejeme zmesou majonézy a dobre premiešame.

Necháme v chlade odležať a pri podávaní porcie alebo misu vkusne ozdobíme.

## 4. Pomarančový šalát s orechmi
*Čas: 15 minút, 660g – 4 porcie po+žť g*

* 500g pomaranče
* 50g orechov
* 30g 2 veľké lyžičky tekutého medu
* 80g 1 citrón

Pomaranče ošúpeme a pokrájame na kúsky. Dáme ich do misy, med vymiešame s citrónovou šťavou a vylejeme na pomaranče.
Orechy nadrobno posekáme, pridáme do šalátu a všetko zmiešame. Podávame ho vychladený.

## 5. Cestovinový šalát s brokolicou
*Čas: 30 minút*

* 1500g 4porcie po 375g

 (5 porcií po 300g alebo 6 porcií po 250g)
* 400g vretienka alebo menšie cestoviny
* 350g brokolice
* 80g mrkva
* 80g menší pór
* 20g cesnaku
* 200g malá konzerva sterilizovanej kukurice
* 150g 1 biely jogurt
* 100g tatárska omáčka
* 10g soľ, - vegeta
* 10g bazalka
* 100g kučeravý hlávkový šalát na ozdobu

Brokolicu očistíme, rozoberieme na menšie kúsky. V hrnci necháme zovrieť vodu, brokolicu do nej vložíme a varíme asi
5 minút. Zlejeme ju a rýchlo ochladíme v studenej vode a necháme odkvapkať.

Cestoviny uvaríme podľa návodu, scedíme ich a necháme vychladnúť.

Očistený pór a mrkvu pokrájame na kolieska. V troške oleja ich podusíme asi 5 minút a tiež necháme vychladnúť.

Jogurt vymiešame s tatárskou omáčkou, osolíme a pridáme prelisovaný cesnak, vegetu a posekanú čerstvú alebo sušenú
bazalku.

Cestoviny, zeleninu a dresing dôkladne zmiešame a necháme v chlade aspoň pol hodiny odležať.

## 6. Farebný šalát s kapustou
*Čas: 60 minút, 1525g – 6 porcií po 255g*

* 300g farebných cestovín
* 10g soľ, - mleté čierne korenie
* 15g cukor
* 30ml ocot/ citrónová šťava
* 500g polovica hlávkovej kapusty
* 100g 1 cibuľa
* 120g 1 zelená paprika a 1 kapia
* 100g 1 mrkva
* 100g 1 jablko
* 50g sterilizovaný hrášok
* 150g 1 biely jogurt
* 50g majonéza 2-3 lyžičky

Cestoviny uvaríme podľa návodu a necháme vychladnúť. Očistenú kapustu a papriku pokrájame na tenké rezančeky, cibuľu
nadrobno, mrkvu a jablko postrúhame.

Kapustu dáme do misy, mierne osolíme, okoreníme, pokvapkáme octom a citrónovou šťavou. Pridáme pripravenú zeleninu a
jablko, pokrájanú kapiu, hrášok a vychladnuté cestoviny.

Jogurt rozmiešame s majonézou, vylejeme na šalát, dobre ho premiešame a ak treba dochutíme. Je vhodný ako príloha k
studenému mäsu.

## 7. Vegetariánsky šalát
*Čas: 30 minút, 1735g – 5 porcií po 350g (6 x po 290g)*

* 500g cestoviny: mušličky alebo široké rezance
* 400g 2 balíčky bieleho tofu
* 30g slnečnicový olej
* 200g 2 póry
* 200g mrazeného zeleného hrášku
* 200g kukurice
* 150g bieleho jogurtu
* 40g 2 lyžice majonézy
* 15g soľ,- mleté čierne korenie, - drtená rasca

Tofu pokrájame na drobné kocky, na troške oleja ich opražíme, posypeme vegetou a rascou.

Pridáme na kolieska nakrájané póry, premiešame a zakryté dusíme. Ak treba prilejeme vodu.

Cestoviny uvaríme podľa návodu, necháme odkvapkať a dáme ich do hlbšej misy.

Hrášok a kukuricu rozmrazíme v horúcej vode, chvíľu povaríme (sterilizované len zlejeme)

a zmiešame. Do misy k cestovinám pridáme pripravené tofu i zeleninu, dobre premiešame, zalejeme jogurtom s majonézou.
Podľa chuti pridáme soľ, prípadne bylinky.

## 8. Nátierka s makrelou
*Čas: 20 minút, 810g – 4 porcie asi po 200g*

* 200g makrela v tomate, 100g – 2 uvarené vajcia
* 100g 5 lyžíc tatárskej omáčky
* 150g 3 sterilizované sladkokyslé uhorky
* 100g zelená paprika a kapia
* 100g cibuľa, 15g – jemný kečup
* 10g soľ, mleté čierne, biele korenie

Ozdoba: 50g – rajčina a petržlenová vňať

V miske vidličkou roztlačíme makrelu, pridáme tatársku omáčku, nadrobno pokrájané uhorky,

2 uvarené vajcia, cibuľu a podľa chuti kapiu a zelenú papriku.

Všetko spolu dobre zmiešame a dochutíme soľou a kečupom, ozdobíme rajčinou a vňaťou.

Podávame vychladené najlepšie so suchými hriankami a čajom.

## 9. Tuniaková nátierka
*Čas: 10 minút, 540g – 4 porcie po 135g*

* 200g konzerva tuniaka v oleji
* 100g tvrdého syra
* 80g pochúťkovej smotany (4 lyžice bieleho jogurtu)
* 20g horčica, - cesnak
* 20g soľ, - mleté biele korenie, petržlenová vňať alebo pažítka
* 50g cibuľa
* 50g paprika (kapia)

Tuniaka dáme do misy, roztlačíme vidličkou, pridáme najemno postrúhaný syr, pokrájanú cibuľu a papriku a smotanu (
prípadne biely jogurt).

Zmes ochutíme soľou a horčicou dobre vymiešame a dáme do chladu odležať.

Podávame s chlebom, pečivom alebo suchými hriankami.

## 10. Nátierka z bielej fazule
*Čas: 60 minút, 525g – 4 porcie po 130g*

* 250g hrnček bielej fazule
* 100g nátierkoveho masla
* 100g väčšia cibuľa
* 30g slnečnicového oleja
* 20g strúčiky cesnaku
* 10g soľ, - vegeta,
* 15g petržlenová vňať (bazalka, pažítka)

Vopred namočenú fazuľu uvaríme v osolenej vode (s vegetou) do mäkka, scedíme a pomelieme. Pridáme nátierkové maslo,
prelisovaný cesnak, najemno posekanú (pokrájanú) cibuľu osmaženú na oleji. Zmes dochutíme soľou a dohladka
vymiešame.

Podávame na chlebe alebo suchých hriankach, posypané posekanou petržlenovou vňaťou s bazalkou alebo pažítkou.

## 11. Fazuľová nátierka s jogurtom
*Čas: 1 hodina 920g – 4 porcie po 230g (6 x po 150g)*

* 250g hrnček bielej fazule
* 10g soľ, - vegeta
* 150g 2 mladé cibuľky aj s vňaťou
* 200g 2 rajčiny
* 100g paprika (kapia)
* 200ml bieleho jogurtu
* 10g lyžička oregana

Vopred namočenú fazuľu uvaríme, scedíme, pomelieme a dáme do misy. Rajčiny sparíme, ošúpeme a spolu s očistenou
paprikou nadrobno pokrájame. Cibuľu (vňať odložíme) najemno posekáme a všetko pridáme k fazuli. Zalejeme jogurtom,
ochutíme soľou a oregánom a dobre vymiešame. Podávame posypané nadrobno posekanou vňaťou s cibuľky.

## 12. Zeleninová nátierka
*Čas: 15 minút, 1090g – 4 porcie po 270g (6x po 180g)*

* 300g 3 alebo 4 mrkvy
* 200g 2 petržleny
* 150g zeleru
* 30g cesnaku 5-6 strúčkov
* 200g mäkkého syra 4 trojuholníčky
* 200g majolky (domácej majonézy)
* 10g soľ, - biele mleté korenie

Všetku zeleninu očistíme, najemno postrúhame. Syr vymiešame s prelisovaným cesnakom a majolkou (majonézou) a
zmiešame ho s pripravenou zeleninou. Dochutíme soľou a bielym korením, podávame s chlebom, pečivom alebo na suchých
hriankach.

## 13. Zelerová nátierka
*Čas: 15 minút, 790g – 4 porcie po 200g (6 x po 130g)*

* 300g väčší zeler
* 100g cibuľa
* 20g 3-4 strúčiky cesnaku
* 60g kyslej smotany – 3 lyžičky
* 100g bieleho jogurtu (môžeme vynechať)
* 200g tatárskej omáčky
* 10g vegeta

Zeler očistíme, najemno postrúhame a zmiešame ho hneď s tatárskou omáčkou. Očistenú cibuľu najemno posekáme a pridáme
k zeleru. Smotanu (jogurt) vymiešame s prelisovaným cesnakom a vegetou (podľa chuti) a vylejeme na šalát.
Premiešame a natrieme na suché hrianky a posypeme najemno posekanou cibuľkou.

## 14. Zelerová nátierka s uhorkami a kôprom
*Čas: 45 minút, 655g – 4 porcie po 160g*

* 150g zeleru
* 80g citrón
* 150g 2-3 sterilizované sladkokyslé uhorky
* 100g 2 uvarené vajcia
* 100g rastlinného masla
* 50g –majonézy (jogurtu) 2 veľké lyžice
* 10g soľ, vegeta, mleté čierne korenie
* 15g posekaný čerstvý (zamrazený) kôpor – podľa chuti

Zeler očistíme, umyjeme a dáme ho do hrnca, zalejeme vodou. Mierne ju osolíme a keď zovrie varíme zeler asi 5 minút.
Vychladený zeler najemno postrúhame a dáme do misy, pokvapkáme šťavou s citróna a premiešame.

Vajcia ošúpeme a spolu s uhorkami tiež postrúhame. (Môžeme ich aj najemno pokrájať.)

Zmes pridáme k zeleru, osolíme, okoreníme a dôkladne premiešame.

Maslo a majonézu (jogurt) dohladka vymiešame a spojíme so zelerom.

Nátierku dáme na pol hodinu do chladu a potom vmiešame kôpor.

Podávame s čiernym chlebom alebo celozrným pečivom.

## 15. Šampiňónová nátierka
*Čas: 15-20 minút,*


Nátierka: 630g – 6 porcií po 105g (8 porcií po 80g)
* 150g čerstvých šampiňónov
* 150g 3 vajcia
* 150g –3 kocky syrokrému
* 100g väčšia cibuľa
* 80g strúhanka
* 600(800)g - 6 alebo 8 krajcov – chleba
  alebo 400-600g – našikmo ukrojeného sendviča
* 10g 2 strúčiky cesnaku
* 100ml slnečnicový olej na opraženie

Ozdoba: 100g – rajčina, 10g – petržlenová vňať a bazalka

Šampiňóny očistíme a pokrájame na malé kúsky.

V rajnici zohrejeme olej, podusíme na ňom nadrobno pokrájanú cibuľu, pridáme huby, osolíme a udusíme do mäkka Ešte do
horúcich vmiešame rozšľahané vajcia s mäkkým taveným syrom (syrokrémom).

Zmesou nahrubo natrieme krajce chleba alebo sendviča. Natretú časť dobre posypeme strúhankou a opražíme na horúcom
oleji a ozdobíme nakrájanou rajčinou a petržlenovou vňaťou s bazalkou.

## 16. Hubová nátierka na hrianky
*Čas: 20 minút*

* 545g 4 porcie po 135g (5 x po 110g a 6 x po 90g)
* 300g čerstvých húb
* 50g posekanej šalotky (1 plná veľká lyžička)
* 10g strúčik cesnaku podľa chuti
* 30g masla
* 125g šľahačkovej smotany
* 10g soľ, - mleté čierne korenie
* 5g majorán (prípadne pamajorán – oregano)
* 5g hladká múka na poprášenie
* 10g petržlenová vňať s bazalkou (koreniny a bylinky jemne podľa chuti)

Očistené a pokrájané huby prudko opečieme na masle.

Zmiernime teplotu a pridáme nadrobno posekanú šalotku a ešte opekáme 2 – 3 minúty.

Potom zmes poprášime múkou, zalejeme smotanou, podľa chuti osolíme a okoreníme
a dochutíme majoránom (oregánom).

Podávame na hriankach posypané posekanou petržlenovou vňaťou (s bazalkou)

## 17. Hubová nátierka s Nivou
*Čas: 30 minút, 680g - 6 porcií po 115g*

* 250g čerstvých húb
* 100g plesňového syru Nivy
* 100g sladkokyslá sterilizovaná uhorka
* 100g cibuľa
* 100g masla
* 30g horčice – väčšia lyžica

Huby očistíme, pokrájame a udusíme vo vlastnej šťave do mäkka.

Vychladnuté ich pomelieme na mäsovom mlynčeku (niekoľko si odložíme na ozdobu).

Nivu postrúhame alebo vidličkou rozotrieme, cibuľu aj uhorku pokrájame nadrobno, oboje pridáme k hubám, všetko spolu
zmiešame.

V mištičke vymiešame maslo s horčicou a zapracujeme ho do hubovej zmesi.

Nátierku nakrátko uložíme do chladu.

Podávame s Fínskym čiernym slnečnicovým chlebom alebo pečivom.

## 18. Mrkvovo syrová nátierka
*Čas: 15 minút, 6 porcií po 110g*

* 200g 2 veľké mrkvy
* 100g tvrdý syr
* 200g majolky (domácej majonézy alebo bieleho jogurtu)
* 10g cesnak - podľa chuti
* 30g horčice – veľká lyžica
* 100g cibule
* 5g mleté čierne korenie,-soľ - podľa chuti
* 10ml worcestrová omáčka

Mrkvu najemno postrúhame, cesnak prelisujeme a rozmiešame ho v majolke (doma robenej
majonéze z čerstvých domácich vajec, horčice a olivového oleja alebo bieleho smotanového jogurtu). Do misy dáme
postrúhaný syr, postrúhanú mrkvu ochutenú majolku zmiešame a dochutíme soľou.

## 19. Syrová nátierka s chrenom
*Čas: 10 minút, 200g – 4 porcie po 50g*

* 100g Nivy
* 60g nátierkové maslo (rastlinné maslo) 2 lyžice
* 250ml koňaku (brandy)
* 20g strúhaný chren podľa chuti

Nivu s maslom dôkladne rozotrieme, pridáme koňak a vymiešame.

Vychladnutú nátierku dáme na suché hrianky a posypeme najemno postrúhaným čerstvým chrenom.

## 20. Vajíčková nátierka
*Čas: 30 minút, 410g – 4 porcie po 100g*

* 120g 2 domáce vajcia (150g - 3 vajcia)
* 100g masla (Ramy klasik alebo rastlinného masla - tuku)
* 10g soľ, - mleté čierne korenie (podľa chuti)
* 40g horčica – 2 lyžice
* 100g cibuľa
* 10ml worcestrová omáčka

Zmäknuté maslo, ramu vymiešame s horčicou a so soľou dopenista.

Pridáme najemno postrúhanú (pokrájanú) cibuľu, nadrobno posekané vajcia, premiešame
a dochutíme worcestrovou omáčkou a korením. Necháme v chlade odležať.

## 21. Krevetová nátierka
*Čas: 20 minút 1180g - 12 porcií asi po 100g (10 porcií po 120g)*

* 600g 4 balíčky kreviet
* 250ml 1 tatárská omáčka
* 200ml biely jogurt
* 50g 5 strúčikov cesnaku
* 50-70g – šalotka - podľa chuti
* 10g soľ, - mleté biele kornie
* 10g pažítka
* 10g bazalka

Cesnak a krevety prelisujeme (väčším lisom na cesnak), dáme do misy a pridáme tatársku omáčku s jogurtom.

Dobre premiešame, osolíme a dochutíme korením, prípadne aj bylinkami.

# Výber - zaujímavých receptov z Ramy

## 1. Pikantná chrenová nátierka
*Čas: 10 minút, 400g - 4 porcie po 100g*

* 150g 3 lyžice Ramy Línia alebo Classic
* 50g taveného syra
* 50g čerstvého strúhaného chrenu - podľa chuti
* 100g 2 vajcia, stačí väčšie domáce vajce
* 10g soľ, - mleté čierne korenie
* 40g pór na ozdobu

Vajcia uvaríme natvrdo, olúpeme a nakrájame na malé kúsky.

Zmiešame s Ramou Línia alebo Classic, najemno nastrúhaným chrenom, syrom, soľou a čiernym korením. Natierame na tmavý
chlieb, prizdobíme pórkom.

## 2.  Výborná nátierka z Nivy
*Čas: 10 minút, 500g – 4 porcie po 125g*

* 100g Ramy Línia alebo Classic
* 100g syra Niva
* 100g syra typu žervé
* 100g 4 lyžice kyslej smotany
* 80g 1 menšia cibuľa
* 10g petržlenová vňať
* 10g soľ, - mleté čierne korenia

Nivu najemno nastrúhame a zmiešame s Ramou, syrom žervé, kyslou smotanou a najemno nasekanou cibuľou. Osolíme ,
okoreníme a dochutíme petržlenovou vňaťou.

Vymiešame na jemný krém. Natierame na biele pečivo alebo slané krekery.

## 3. Pšeničné placky s avokádovou nátierkou
*Čas: 30 minút, asi 1435g - 4 porcie po 360g*

* 8ks - pšeničných placiek (tortilly)
* 50g listový šalát
* 400g 2 avokáda
* 10g 2 strúčiky cesnaku
* 150g ramy Créme Bonjour bielej
* 15ml citrónová šťava
* 10g soľ, -čierne mleté korenie

Avokádo ošúpeme a odstánime kôstku. Dužinu nakrájame na menšie kúsky a vložíme do mixéra. Pridáme cesnak a citrónovú
šťavu, Ramu Créme Bonjour a osolíme. Dobre rozmixujeme. Pšenicné placky pokrájame na trojuholníčky a upečieme v rúre
pri 180 °C.

Servírujeme s nátierkou na veľkom tanieri ozdobené šalátom.

## 4. Šunkový dip
*Čas: 10 minút, 2 porcie po 220g (4 porcie asi po 110g)*

* 60g 1 väčšie vajce
* 130g Ramy Classik (masla)
* 50g taveného syra
* 100g bieleho jogurtu ½ téglika
* 80g šunky
* 10g soľ, čierne korenie
* 5g petržlenopvá vňať

Ramu klasik ušľaháme s taveným syrom a jogurtom. Šunku nakrájame na rezančeky,

Vajíčka uvaríme natvrdo, olúpeme a nakrájame najemno.

Všetko zmiešame, osolíme, okoreníme a pridáme nadrobno nasekaný petržlen.

Všetky ingrediencie môžeme tiež rozmixovať.

Podávame s bielym pečivom a čajom.

## 5. Zapekaný hrnček, var!
*Čas: 25 minút, 2 porcie po 185g*

* 40g 2 lyžice maslovej ramy (masla)
* 100g šunky (šunkovej salámy)
* 100g tvrdého syra
* 120g 2 väčšie vajcia
* 10g soľ, čierne korenie (čerstvá majoránka, feferónka)

2 hrnčeky dôkladne vymastíme maslovou Ramou. Šunku nakrájeme na rezančeky, tvrdý syr nastrúhame, všetko vložíme do
porcelánových hrnčekov, rozbijeme do ních po jednom vajci, osolíme, okoreníme a zľahka premiešame. Dáme zapiecť do
rúry približne na 20 minút.

Podávame so zeleninou a bielym pečivom.

## 6. Minipizza
*Čas: 60 minút, 982 g - 4 porcie po 245g*


**Kysnuté cesto:**
* 125g ½ hrnčeka hladkej múky (1 hrnček = 250 ml)
* 100ml vlažného mlieka
* 50g Ramy Créme Bonjour maslovej pochútky (Hery alebo pokrmového tuku)
* 50g 2 žĺtky
* 15g čerstvého droždia
* 15g lyžička cukru

7 g – ½ lyžičky soli

**Plnka:**
* 50g rajčinového kečupu
* 200g póru
* 200g krájanej jemnej salámy
* 100g tvrdého syra
* 50g slnečnicovéhooleja
* 10g soľ, biele korenie
* 10g paprika sladká, oregano

Z droždia, lyžičky cukru a časti vlažného mlieka pripravíme kvások. Ramu (Heru alebo pokrmový tuk) rozpustíme. Do
misy dáme múku, ktorú dobre premiešame so soľou,
pridáme žĺtky, vykysnutý kvások a vlažné mlieko. Suroviny čiastočne premiešame a nakoniec pridáme vlažnú rozpustenú
Ramu (alebo Heru) vypracujeme a vymiesime cesto. Necháme na teplom mieste kysnúť. Počas kysnutia aspoň 2 razy
prepracujeme.

Po vykysnutí nakrájame z cesta kúsky o váhe 50gramov a pripravíme z nich malé ploché koláčikyNecháme ich vykysnúť,
potrieme zvyšným kečupom a plnkou. Tú pripravíme zo salámy nakrájanej na rezančeky, ktoré zmiešame s polovicou kečupu, olejom, ochutíme soľou, bielym korením, sladkou
paprikou a oreganom.

V elektrickej rúre pečieme pri 200°C asi 15 minút.

## 7. Hydinové kuracie rizoto so zeleninou
*Čas: 30 minút, 860g – 4 porcie 215g*

* 50g Ramy Classic (masla, olivového alebo slnečnicového oleja)
* 300g čistého kuracieho mäsa
* 200g mrazenej zeleniny
* 200g ryže
* 300ml hydinový vývar, soľ, vegeta, mleté čierne korenie, petržlenová vňať

Na rozpustenej rame opečieme na kúsky nakrájané kuracie mäso. Pridáme na kocky nakrájanú mrazenú zeleninu, zasypeme
umytou, odkvapkanou ryžou, podlejeme hydinovým

Vývarom a dusíme do mäkka.

## 8. Pečené kuracie a bravčové plátky s vareným karfiolom

a s Ramou Créme Bonjour s paprikou Čas: 30 minút 1040g – 4 porcie po 260g
* 200g 2ks plátkov kuracích pŕs
* 200g 2ks bravčových plátkov
* 10g rozdrvené farebné korenie, soľ
* 30g Bertolli olivový olej Classico
* 100g 1/2 balenia Ramy Créme Bonjour s paprikou (alebo celé balenie)
* 500g 1 menší karfiol (paprika čerstvá na prizdobenie a pažítka)

Karfiol uvaríme v slanej vode. Kuracie prsia ochutíme soľoua farebným korením a pokvapkáme ich olivovým olejom.
Necháme chvíľu odležať a opečieme na grile (rošte).

Potom na ne položíme varený karfiol, potrieme Ramou Créme Bonjour s paprikou a zapečieme dozlata.

Podávame prizdobené paprikou a pažítkou so zeleninovým šalátom a zemiakmi.

## 9. Bravčová panenka (karé, stehno) na hubách
*Čas: 40 minút, asi 900g - 2 porcie po 450g*

* 170g bravčovej panenky (200g – vykosteného karé alebo stehna)
* 90g 6 lyžíc Ramy Classik (masla)
* 10g mleté čierne korenie, soľ
* 500ml vody
* 200ml smotany na varenie
* 40ml portského vína (alebo podľa chuti Slovenské Tokajské víno)
* 120g zmesi letných sušených húb (možné je použiť aj doma sušené huby)
* 20g Knorr svetlá zápražka podľa potreby

Bravčovú panenku osolíme, okoreníme a opečieme na 3 lyžiciach Ramy Classic dozlata, potom ju dopečieme v rúre. Počas
pečenia mäo podlievame vodou a kladieme naň hoblinky Ramy Classic alebo masla, aby sa opieklo do ružova. Na zvyšnej
rame orestujeme kúsky húb, zjemníme smotanou a portským a necháme prejsť jemne varom. Podľa potreby zahustíme
zápražkou. Bravčovú panenku nakrájame na plátky a polievame omáčkou.

Podávame napríklad s hrnčekovou knedľou alebo karlovarskou knedľou.

## 10. Králičí valček pečený v bylinkách na smotanovej omáčke s hubovým rizotom
*Čas: 45 minút, 1440g - 4 porcie asi po 400g*

* 480g 4ks králičieho chrbta
* 300g ramy Créme Bonjour bielej
* 200g guľatej ryže
* 15g Knorr Bujón s bylinkami a olivovým olejom
* 200ml smotany na varenie
* 20g Rama Clasik podľa potreby
* 200g čerstvých húb (alebo 1/3 sušené huby – voúpred namočíme)
* 15g lyžička čerstvé bylinky (petržlenová vňať s bazalkou)
* 10g soľ, biele mleté korenie, 30ml – trochu mlieka, 50g – pór na ozdobenie

Králičí chrbát vykostíme, osolíme, obalíme v sekaných bylinkách a v rúre upečieme do ružova.

Rizoto: Nakrájané huby orestujeme a premiešame s ryžou uvarenou vo vode ochutenej Knorr Bujónom s bylinkami a
olivovým olejom, pridáme trochu mlieka a varíme, poklaľ sa huby nespoja s ryžou. Ochutíme soľou a bielym korením.
Ramu Créme Bonjour rozpustíme so smotanou apripravíme omáčku. Ozdobíme nasekaným opraženým pórom.

## 11. Plnený šunkový (mäsový) závin
*Čas: 80 minút, 1090g - 4 porcie po 270g*


**Cesto:**
* 200g Ramy Créme Bonjour maslovej pochúťky (alebo Hery)
* 300g polohrubej múky
* 10g lyžička soli
* 100g polovica téglika kyslej smotany

**Plnka:**
* 100g mletej šunky alebo zvyšného pečeného mäsa
* 300g nastrúhaného tvrdého syra
* 20g väčšia polievková lyžica kyslej smotany
* 60g celé domáce vajce

Mäkkú Ramu Créme Bonjour maslovú pochúťku (Heru) zmiešame s polohrubou múkou, kyslou smotanou a soľou. Dobre
prepracujeme. Necháme v chladničke odležať aspoň hodinu, ale je možné odložiť prípravu na ďalší deň. Medzitým
spojíme mletú šunku, strúhaný syr, smotanu a vajce. Vzniknuté cesto vyvaľkáme na pomúčenej doske na plát v tvare
obdĺžnika hrubý asi pol centimetra. Potrieme šunkovou penou a pevne stočíme ako závin.

Nakrájeme na plátky hrubé pol centimetra a kladieme na plech, ktorý sme vopred potreli Ramou alebo Herou a posypeme
zvyšným strúhaným syrom.

Pečieme vo vopred vyhriatej rúre pri teplote 225°C 10 - 15 minút.

## 12. Brokolicové uzlíčky so syrom
*Čas: 95 minút, 1650g – 6 porcií po 275g*


**Kysnuté slané cesto:**
* 100g Ramy Créme Bonjour maslovej pochúťky alebo Hery
* 750g 3 hrnčeky hladkej múky (hrnček – 250g)
* 50g 2 domáce žĺtky
* 30g droždie (¾ks aj celé)
* 100ml mlieka
* 10g lyžička soli
* 10g lyžička cukru krupice
* 50g vajce na potretie

**Plnka:**
* 300g brokolice
* 100g kuracej šunky
* 50g mandlí
* 100g tvrdého syra na strúhanie

Z droždia, lyžičky cukru a časti vlažného mlieka pripravíme kvások. Ramu maslovú pochúťku alebo Heru rozpustíme. Do
misy dáme preosiatu múku, ktorú dobre premiešame so soľou, pridáme žĺtky, vykysnutý kvások a vlažné mlieko.Suroviny čiastočne premiešame a nakoniec pridáme vlažnú
rozpustenú Ramu maslovú pochúťku alebo Heru a vypracujeme cesto. Necháme na teplom mieste kysnúť a počas kysnutia
aspoň 2 razy prepracujeme – zľahka zospodu vymiesíme.

Plnku pripravíme s brokolice varenej na pare asi 10 minút, kuracej šunky nakrájanej na drobné kúsky a mandlí
krájaných na rezančeky. Po vykysnutí cesto na pomúčenej doske rozvaľkáme na plát hrubý 5 mm a kolieskom na cesto
rozkrájame na štvorce 8 x 8 cm.

Naplníme ich brokolicou, šunkou, mandľami a zviažeme ich do uzlíčkov. Dáme ich na vymastený plech, potrieme
rozšľahaným vajcom a posypeme nastrúhaným syrom.

Necháme asi 10 minút kysnúť. V predhriatej rúre pečieme pri 200°C asi 15 minút.

## 13. Vianočná tvarohová štóla
*Čas: 75 až 90 minút*

* 1825g asi 18 porcií po 100g (30 porcíí po 60g)

**Cesto:**
* 150g Ramy Maslovej
* 190g 1 a ¼ práškového cukru
* 250g netučného tvarohu
* 750g 3 hrnčeky hladkej múky
* 60g hrozienok
* 60g kandizovaného ovocia
* 120g 2 domáce vajcia
* 30ml 2 polievkové lyžice rumu
* 13 g – 1 balíček kypriaceho prášku
* 15g 1 balíček vanilínového cukru
* 60g 1 citrón
* 5g soľ podľa chuti

**Dokončenie:**
* 60g 4 lyžiceRamy Maslovej na potretie
* 60g 4 lyžice práškového cukru na posypanie

Ramu vymiešame s práškovým cukrom, potom pridáme vajcia, soľ, nastrúhanú citrónovú kôru a vanilínový cukor. Všetko
vymiešame na hladkú penu. Pridáme mäkký netučný tvaroh a preosiatu hladkú múku s kypriacim práškom. Vypracujeme
polotuhé cesto a nakoniec zapracujeme hrozienka vopred namočené v rume a kandizované ovocie.

Vyvaľkáme plát hrubý 3 cm, v dvoch tretinách ho preložíme a upravíme na tvar štóly.

Štólu položíme na vymastený plech a ihneď pečieme v elektrickej rúre pri 160 °C - 20 minút a ďaľších 30 minút pri -
180 °C. Po upečení štólu potrieme pierkom roztopenou Ramou, alebo maslom, necháme ho vsiaknúť a potom štólu
pocukrujeme silnou vrstvou práškového cukru. Po úplnom vychladnutí zabalíme do potravinárskej fĺie a necháme
odležať.

## 14. Tvarohové koláčiky s marmeládou
*Čas: 60 minút, 1045g – asi 20 koláčikov po 50g*

* 250g ramy Classic
* 250g tvarohu
* 250g 1 hrnček hladkej múky
* 60g domáce vajce
* 2-5g – štipka soli
* 30g Rama na vymastenie plechu
* 200g Domáca ovocná marmeláda

Ramu Klasik, tvaroh, múku, vajce a soľ vymiesime na hladké cesto, vytvarujeme z neho malé koláčiky a kladieme ich
na vymastený plech.

Doprostred každého koláčika urobíme jamku, do ktorej dáme malú lyžičku domácej marmelády. Pečeame vo vyhriatej rúre
asi 40 minút.

## 15. Rýchly ovocný koláč
*Čas: 40 minut (Mikrovlnka- funkcia CRISP - 15 minút)*

* 1885g 25 porcií asi po 75g
* 125g rozpustenej Ramy Classic
* 600g polohrubej múky
* 200g práškového cukru
* 200ml mlieka
* 13g – prášok do pečiva
* 120g 2 domáce vajcia
* 600g akékoľvek ovocie (jablká, slivky, hrušky, ríbezle, čerešne - atď: podľa chuti)
* 30g Rama Classic a múka na vymastenie a vysypanie formy

V rame Classic rozmiešame cukor a mlieko, Pridáme múku s práškom do pečiva a celé vajcia.

Spracované cesto nalejeme do vymastenej a múkou vysypanej koláčovej formy, poukladáme akékoľvek ovocie nakrájané na
malé plátky alebo kúsky a dáme na 30 minút piecť do vyhriatej rúry.

## 16. Orieškové rezy s citrónovou polevou
*Čas: 45 minút 1425g – asi 28ks po 50g*

* 250g práškového cukru
* 250g Hery alebo Ramy Créme Bonjour maslovej pochúťky
* 250g mletých orieškov
* 140g hrubej múky
* 2-5g – štipka soli
* 150g 5 bielkov
* 30g Hera alebo Rama a múka na vymastenie a vysypanie plechu

**Poleva:**
* 250g práškového cukru
* 100-120ml citrónová šťava alebo rum podľa hustoty polevy

Ramu alebo Heru vymiešame s cukrom a pridáme múku a orechy. Z bielkov ušľaháme tuhý sneh, ktorý postupne opatrne
vmiešame do orechovej hmoty.Nalejeme na vymastený a vysypaný plech a pečieme vo vyhriatej rúre 30 minút. Meditým
urobíme polevu – vymiešame citrónovú šťavu (rum) s práškovým cukrom a natrieme na vychladnutý múčnik.

Po stuhnutí polevy vykrajujeme formičkou v tvare srdiečka.
