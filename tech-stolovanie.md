# Technológia prípravy jedál

<p>(Prípravou jednotlivých druhov potravín sa nebudeme zaoberať, je uvedená pri zložitejšej príprave jedál.)
<p>Poznať správny spôsob prípravy pokrmov, správny postup spracovania potravín je dôležité, avšak dôležitá je aj správna
    kuchynská úprava, ktorá vyžaduje nielen zručnosť v príprave jedál, ale predovšetkým i znalosť potravín,
    zaobchádzania s nimi a dobrú gastronomickú fantáziu.
<p>Prevažná väčšina potravín je v prirodzenej forme nepoužiteľná a aj ťažko stráviteľná, preto ich treba
    upravovať. Len správnou úpravou sa zachovajú všetky látky, ktoré potraviny obsahujú a dosahuje sa ich lepšia
    stráviteľnosť a zlepšuje chuť.
<p>Potraviny, ktoré je možné konzumovať v surovom stave obohacujú jedálniček a sú potrebným, veľmi vhodným doplnkom a
    časťou výživy, preto netreba na ne zabudnúť.
<p>Niektoré potraviny kuchynskou úpravou strácajú určité percento výživných látok, vitamínov a minerálných látok,
    avšak správnou prípravou môžeme tieto straty obmedziť.


**Do technológie prípravy jedál patrí:**

<ol style="list-style-type: upper-roman">
<li>predbežná príprava
<li>tepelná úprava
<li>studená úprava potravín
</ol>

## Predbežná príprava
<p>Do predbežnej prípravy potravín zaraďujeme tieto práce (22 druhov kulinárných prác):
<ol>
<li>
**Čistenie** — odstraňujeme z potravín nepožívateľné časti.
<li>
**Umývanie** — v pitnej, čistej, tečúcej vode odstraňujeme prach, nečistotu a choroboplodné zárodky.
<li>
**Krájanie** — podľa úpravy pokrmu krájame menšie kúsky,
    rezne, zeleninu a zemiaky na polovičky, štvrťky, kocky, mesiačiky alebo rezance. Potravina takto dostane potrebný
    tvar, ktorý príslušná úprava pokrmu vyžaduje a skracuje sa tepelná úprava potravín.
<li>
**Sekanie** — dosahuje sa čiastočné alebo úplné rozdrobenie potravín, mäso s kosťou sa dá deliť na dávky,
    tiež hydina a zverina.
<li>
**Mletie** — potraviny rozdrobuje, rozomieľame najemno alebo hrubšie, po kuchynskej úprave sú ľahšie stráviteľné.
<li>
**Strúhanie** — používame ozdobné pri úprave zeleniny, veľmi uľahčuje tepelnú úpravu a trávenie, využívame nerez,
    hlavne na surové šaláty.
<li>
**Naklopanie** — úprava mäsa, naklopaním sa rozrušia svalové snopce a mäso sa pri tepelnej úprave rýchlejšie pripraví.
    Naklopávame dreveným alebo kovovým klopáčom, môžeme aj do strúhanky cez mikroténový sáčok, biftek (steak) naklopávame iba
    rúčkou noža.
<li>
**Miešanie** — spájame rozličné druhy potravín v rovnorodú hmotu, z ktorej pripravujeme pokrm. Miešaním dosahujeme
    lepšiu chuť, pričom kombináciou viacerých potravín sa zvyšuje výživná hodnota pokrmu.
<li>
**Vymiešavanie** — dosahujeme to, že dlhším miešaním dvoch alebo viacerých druhov pokrmov, ktoré miešame vareškou,
    šľahákom, ručným mixérom vmiešame vzduch, ktorý vymiešanú masu urobí penistou. Vymiešaná masa je kyprá a pokrm
    pripravený z nej je ľahšie stráviteľný.
<li>
**Šľahanie** — šľahaním sa do potravín vháňa vzduch a skypruje ich, používame oceľový šľahák, ručný mechanický alebo
    elektrický šľahač.
<li>
**Napučanie** — potravín dosiahneme dlhším máčaním vo vode. Suché strukoviny pohlcujú vodu a zväčšujú svoj objem.
    Napučaný škrob pri tepelnej úprave lepšie mazovatie, čo je dôležité pre jeho strávenie a využitie.
<li>
**Kysnutie** — sa používa pri príprave múčnikov a nakladaní niektorej zeleniny. Kysnutie pri príprave cesta je
    vlastne kyprenie kysličníkom uhličitým. Kvasinky sa pri priaznivých podmienkách množia, pričom vytvárajú kysličník
    uhličitý a lieh. Cesto kypríme aj práškom do pečiva.
<li>
**Miesenie** — miesenie používame pri príprave cesta, aj pri príprave mäsových a zeleninových pokrmov, využívame
    misu, varešku, elektrickú miesičku, dosku na miesenie, lopár. Viac druhov potravín spolu dobre vymiesených tvorí
    rovnorodú masu, ktorá má rovnorodý vplyv na hotový pokrm. Ručne cesto miesime kruhovým pohybom zo spodu navrch a
    otáčaním misy až do oddeľovania od varešky, necháme v teple dobre nakysnuť a do správneho tvaru domiesime na
    pomúčenom lopári.
<li>
**Delenie** — môžeme použiť deličku na cesto, alebo ručne, delenie používame vtedy, ak chceme vymiešanú hmotu,
    cesto, mäsovú alebo zeleninovú masu a pod, rozdeliť na menšie rovnaké kúsky. Na rovnaké kúsky alebo porcie rozdeľujeme
    porcujeme aj hotové pokrmy. Nezabudnime na dôležitosť výpočtu porcie, gramáž a ich overenie na ciachovaných
    kuchárských váhach.
<li>
**Vypichovanie, vykrajovanie, preťahovanie, vpichovanie** —
    získavame rozličné tvary, kolieska, hviezdičky a iné z vyvaľkaného cesta.
    Vypichujeme však aj jadierka z jabĺk, ktoré potom plníme.
    Do surového mäsa zas vpichujeme (preťahovanie) údenú slaninu, párky a zeleninu.
<li>
**Obaľovanie** — uplatňuje sa pri rozličnej úprave mäsa, zeleniny a ovocia, obaľujeme v hladkej múke,
    v rozšľahanom vajci a strúhanke alebo riedkom omeletovom ceste.
    <p>Obaľovaním sa zlepšuje vzhľad, chuť a zvyšuje výživová hodnota pokrmu.
<li>
**Zabaľovanie** — používame pri rozličnej úprave mäsa.
    <p>Naklopané pokrájané mäso plníme rozličnými plnkami a zabaľovaním urobíme z neho rolády, zavitky a pod.
    <p>Podobne kapustové, kelové listy plníme takisto plnkami a zabaľujeme ich do závitkov, rovnako tiež zabaľujeme naplnené
    omelety, palacinky, ovocné a iné záviny.
<li>
**Plnenie** — Rozličnými plnkami plníme pri úprave mäsa, zeleniny, múčnikov, tiež plníme hydinu, teľaciu hruď,
    bravčový bôčik, zo zeleniny - rajčiny, papriku, zemiaky, baklažány, kaleráb atď... Zeleninu plníme mäsovou, ryžovou
    alebo hubovou plnkou. Cesto plníme lekvárom, makom, orechmi, jablkami alebo tvarohom.
    <p>Plnené pokrmy sú vzhľadovo príjemnejšie, chutnejšie a výživnejšie.
<li>
**Formovanie** — používame pri úprave múčnikov, mäsových a zeleninový zmesí. Múčniky formujeme do rozličných tvarov
    ako sú buchty, vdolečky, rožky, šišky, fánky, pletence, záviny, knedličky, keksy, oplátky a pod.
    <p>Z mäsovej a zeleninovej zmasy formujeme, krokety, karbonátky, rezne a pod.
    <p>Formovaním sa zlepšuje vzhľad pokrmov.
<li>
**Farbenie** — pokrmy farbíme alebo červenou paprikou, kakaom, čiernou kávou, karamelom,
    odvarom z cibuľových šupiek, opraženou mrkvou, rajčinovým pretlakom, pretretým špenátom, posekaným zeleným petržlenom,
    alebo zriekavejšie organickými farbivami - kulér (hnedá), karmín (červená).
    <p>Farbením sa zlepšuje vzhľad a chuť pokrmov.
<li>
**Opekanie, flambovanie** — uskutočnuje sa hlavne pri úprave mäsa, ktoré opekáme na suchej rozpálenej panvici,
    alebo horúcom tuku, opekáme aj zemiaky a zeleninu.
    S použítím vhodného alkoholu a jeho zapálením flambujeme.
    Význam opekania a flambovania je, že pokrm sa stáva chutnejším.
<li>
**Korenenie a dochucovanie jedál** —
    korenenie zvyšuje chuť, avšak pôvodnú chuť potravín nemá zastrieť, iba doplniť, preto korenín nedávame priveľa.
    Vedieť jedlo správne okoreniť a dochutiť je také dôležité ako vedieť ho správne pripraviť. Korenie má veľký význam
    aj pre trávenie, pretože vôňou a chuťou podporuje vylučovanie tráviacích štiav. Používame koreniny z rozličných
    častí rastlín - korene (ďumbier), listy (bobkový list), puky kvetov (kapari), semená (rasca, aníz),
    zrelé a nezrelé plody (čierne a biele korenie), teda používame tú časť rastlín, v ktorej je najviac rastlinných silíc.
    <p>Koreniny používame zväčša rozomleté, aby sa lepšie vyluhovali vonné látky. Vhodným je používanie rôznych
    liečivých aromatických bylín na dochucovanie jedál:
    [bazalka](bylinky#bazalka), šalvia, saturejka, pažítka, materina dúška, ligurček,
    oregáno, zádušník, mädovka, meta, atď...
    <p>Koreniny a bylinky uchovávame v tesne uzavretých nádobách, lebo silice obsiahnuté v nich sú veľmi prchavé.
</ol>

## Tepelná úprava jedál

<p>Podľa toho, aké teplo na potravinu pôsobí mažno ich upravovať niekoľkými spôsobmi.

**Rozoznávame:**
<ul>
<li>varenie
<li>pečenie
<li>dusenie
<li>parenie
<li>vyprážanie
</ul>

<p>Pôsobením tepla vznikajú v potravinách veľké zmeny, ktoré zvyšujú ich stráviteľnosť. Bielkoviny sa zrážajú, tuky sa
    rozpúšťajú, škroby napučia a zmazovatejú. Časť minerálných látok, vitamínov a chuťových látok sa vylúhuje.

**1. Varenie** je najzaužívanejšia a najčastejšia tepelná úprava potravín. Na varenie sa používa pitná voda, ktorej musí
    byť dostatočné množstvo, aby potravina bola v nej úplne ponorená, pričom má byť nádoba prikrytá. Pri varení sa
    vylúhujú minerálne látky, niektoré vitymíny a látky chuťové. Vylúhovanie minerálných látok podporuje mäkká voda a
    tvrdá voda ho spomaľuje. Aspoň čiastočne možno tomu zabrániť, tým že potraviny vkladáme do vriacej osolenej
    vody.
<p>Varením môžeme upraviť skoro všetky potraviny, čerstvú zeleninu ako prílohu k hlavným jedlám je však výhodnejšie do
    chrumkava upraviť blanžírovaním.

**2. Pečenie** je jedna z najstarších úprav potravín horúcím suchým vzduchom, avšak niektoré potraviny možno piecť i nad
    otvoreným ohňom. Pečením sa potravina stáva koncentrovanejšou, lebo sa na nej utvorí chrumkavý obal,
<p>ktorý bráni vylúhovaniu a vysušeniu. Odparuje sa z nej voda, čím sa pečené pokrmy stávajú hustejšími. Pečením môžeme
    upravovať len také potraviny, ktré nestrácajúzo svojej biologickej hodnoty. Pečené potraviny sú veľmi chutné. Pri
    úprave vznikajú aromatické a chuťové látky, ktoré povzbudzujú tvorenie a vylučovanie tráviacích štiav.

**3. Dusenie** je zložitejší spôsob úpravy potravín, ktorým nemôžeme upravovať všetky potraviny. Pri dusení pôsobí na
    potravu jednak teplo, horúca para a jednak vriaca voda, do ktorej je sčasti ponorená. K potravine, ktorú dusíme
    pridávame malé množstvo tuku. Pri dusení musí byť nádoba tesne prikrytá a teplota obyčajne v nej dosahuje obyčajne
    vyšší bod ako pri varení. Pri tejto úprave možnosť vylúhovania je menšia, ale prístup vzdušného kyslíka väčší,
    hlavne vtedy, keď pokrmy pri dusení často odkrývame a podlievame. Aby sa potravina nepripálila, podlievame ju
    horúcou(vriacou) vodou, čím súčaste zabraňujeme prerušeniu varu. Dusené potraviny sú chutné a šťavnaté, prtože sa
    upravili takmer vo vlastnej šťave.
<p>Využívaním tlakových hrncov pri dodržaní technológie môžeme skrátiť čas prípravy.

**4. Parenie** je úprava potavín horúcou parou, ktorá dosahuje vyšiu teplotu, ako voda pri varení. Potraviny paríme v
    utierkou utesnenej, pokrievkou prikrytej nádobe
<p>s dierkovanou vložkou, pod ktorou je vriaca voda, možeme využívať aj parné hrnce. Potravinu položíme na tukom potretu
    vložku nad vodou, takže na ňu pôsobí len vznikajúca para a neprichádza do styku s vodou. Potravina mäkne iba parou a
    nevyluhujú sa znej nijaké minerálne látky ani vitamíny.
<p>Parením možno upraviť niektoré múčniky (knedle), niektoré zeleniny a zemiaky. Tvrdšie potraviny para nestačí
    zmäkčiť.

**5. Vyprážanie** je takmer najobľúbenejšou (nie však najzdravšou) úpravou potravín. Vypražením možno upraviť len určité
    druhyptravín, ktoré musia byť na tento účel osobitne pripravené,. Pri vyprážaní sa potravina ponára do horúceho
    rozpáleného tuku, ktorého teplota presahuje 150°C. Na vyprážanie je najvhodnejší stolový olej (olivový,
    slnečnicový, repkový) alebo 100% stužený tuk potom bravčová masť. Maslo sa na tento účel nepoužíva, pretože v ňom
    účinkom vysokej teploty vznikajú dráždivé a škodlivé látky a ničí sa i vitamím A.
<p>Potravina ponorená do horúceho oleja sa veľmi rýchlo upraží, pričom sa na potavinách vytvára obal, ktorý ich chráni
    pred vypúšťaním vlastnej šťavy.
<p>Vhodnú teplotu na vypraážanie možno zistiť na kúsku chleba, ktorý sa pri náležitej teplote tuku začne pražit na
    ružovo. Keď sa potravina ponorí do nedostatočne rozpáleného tuku, kým sa začne pražiť, veľmi sa ním nasiakne a stáva
    veľmi ťažko stráviteľnou.
<p>Na vyprážanie využívame rôzne druhy a veľkosti nerezových
<p>elektrických fritéz alebo tiež teflonové pánvice a voky.


**Zahusťovanie pokrmov:**
<p>Je osobitnou úpravou patriacou do tepelnej úpravy.
<p>Pokrmy zahusťujeme zápražkou, zátrepkou alebo zaprášením hladkou múkou, čím sa zvyšuje ich výživová hodnota.
<p>Môžeme využiť aj solamyl, alebo kukuričný škrob-maizenu rozriedenú a vymiešanú podľa potreby v troche studenej
    vody.Vtedy pokrm podávame ihneď, napríklad pri príprave číny, alebo tiež zahustiť strúhanými zemiakmi.
<p>Zápražku pripravujeme z tuku a hladkej múky. Tuk najprv rozpustíme a potom doň lyžičkou sypeme preosiatú múku a za
    stáleho miešania upražíme podľa potreby.
<p>Môžeme tak postupovať hlavne pri dietnom varení, ak nechceme tuk prepaľovať, upražíme múku nasucho a len
<p>potom pridáme tuk. Zápražku nepražíme zbytočne dlho,
<p>lebo v prepaľovaných tukoch sa tvoria dráždivé a škodlivé látky. Ak pridávame postrúhanú cibuľu, dávame ju do
    upraženej zápražky. Cibuľu radšej strúhame, lebo strúhaná ostane v pokrme, kým krájanú môžeme cedením odstrániť.
    Najlepšie je zápražku pripravovať v nerez rajničke, alebo teflónovej oceľovej panvici, aby sme ju mohli zaliať
    studenou vodou, tak nezhrčkavie. Môžeme ju ihneď vyliať do pripravovaného pokrmu, ktorý ešte 10 minút povaríme.
<p>Redšiu zápražku môžeme bez zaliatia pridať ešte horúcu do vriaceho pokrmu. Zápražky nedáveme veľa, len toľko, aby sa
    pokrm podľa potreby zahustil, zvýšila sa jeho chuť a kalorická hodnota. Na jednu osobu stačí asi 5-10g tuku a práve
    toľlko aj múky, podľa toho čo zahusťujeme.
<p>Polievku obyčajne zahusťujeme polovičným množstvom ako omáčku.
<p>Zápražku pripravujeme dvojakú bledú a ružovú.
<p>čím viac pražíme, tým menej zahusťuje, lebo pražením sa stráca zahusťovacia schpnosť.
<p>Bledou zápražkou zahusťujeme jemnejšie druhy mäsa, zeleniny a ovocia, ružovou zápražkou strukoviny, obilniny,
    zemiakové pokrmy, daľej omáčky cesnakovú, cibuľovú, horčicovú a podobne.

## Stolovanie a prestieranie
<p>Súčasťou zásad racionálnej výživy sú i správne zásady stolovania, prestierania a výdaja jedál, keď sú
    potraviny upravené vzhľadovo, chuťovo a výživovo tak, aby boli čo najvýhodnejšie pre stravovanie a využitie
    organizmom.
<p>Je nevyhnutné dbať, aby v tejto konečnej fázi prípravy jedál, boli vytvorené čo najlepšie podmienky a
    dodržané všetky správne zásady, počínajúc dochutením pokrmov, ich správnej výdajnej teploty, hygieny, ústroja,
    správneho porcovania až po estetické prostredie pri stolovaní a prestieraní. 

**Anglické prestieranie:**
<p>Pri osobitnom prestieraní v rodinách na sviatky, alebo nedele, prípadne pri návštevách je vhodné napr.
    úsporné, tvz. anglické úpretieranie. 
<p>Sú to malé obrúsky pre každého stolovníka jeden, na ktorý sa dá uložiť potrebný príbor, a jeden väčší,
    podlhovastý uprostred stola. 
<p>Tam kde sa schádza rodina k jedlu, a mala by sa stretať aspoň raz cez deň, mal by sa stôl prestierať obrusom,
    nesmie chýbať solnička, korenička prípadne malá vázička s kvetmi. Dáva to jedlu slávnostnejší ráza nútí k
    príkladnemu správaniu všetkých členov rodiny. Pre deti možno používať farebné obrusy, na ktorých nie sú prípadné
    škvrny tak viditeľné. Taktiež môžeme používať obrusy z plastických látok, sú praktickejšie a lacnejšie.

**Prestieranie k raňajkám:**
<p>Môžeme prestierať farebný tkaninový obrus, z plastických látok, alebo malé obrúsky pre jednu osobu zdobené
    vzorkou alebo výšivkou, avšak nie plastickou.
<p>Na obrus rozostavíme tanieriky s rovnakými šálkami (čajovými alebo kávovými), uchom k pravej ruke. Na
    tanieriky vpravo položíme malé lyžičky. Do stredu stola dáme cukorničku s klieštikami na cukor alebo lyžičkou, vedľa
    postavíme košík, alebo tanier s pečivom alebo nakrájaným chlebom. Keď podávane lekvár alebo džem priamo v pohári ,
    postavíme ho na tanierík s lyžičkou do stredu stola. Každý si naberie lyžičkoua rozotrie na chleb pripraveným nožom.
    Maslo, rozličné nátierky podáveme v sklených, porcelánových alebo keramických miskách s nožom. Bábovku alebo koláče
    podávame na plochom tanieri alebo miske, podľa potreby s plochým nožom.
<p>Nezabudnime na poháre a džbán s vodou (minerálkou s džúsom). Teplý nápoj prinesieme v kanvici tesne pred
    zasadnutím k raňajkám, tekutiny čaj, mlieko alebo káva, by mali byť iba doplnkom raňajok, ich hlavnou súčasťou by
    mal byť syr , vajcia, biele -dietne mäso, ryby, paštéta a nátierky, chlieb, cereálne pečivo a maslo-rama.

<p>Keď podávame na raňajky vajcia, syr, alebo mäso so zeleninou, postavíme šálky s tanierikom k ľavej ruke. K
    pravej ruke pripravíme dezertný tanierík s nožom po pravej strane, keď je potrebná vidlička položíme ju po ľavej
    strane.
<p> Varené vajíčka podávame v kalíšku, ktorý postavíme na tanierík . Nôž a lyžičku položíme po pravej strane
    tanieríka, solničku pred tanierík. Vajcia možeme podať aj bez škrupiny, v miske ktorú postavíme na tanierík, s
    lyžičkou po pravej strane.

**Prestieranie k obedu a večeri:**
<p>K obedu a večeri prestierame rovnako. Stôl prekryjeme bielym alebo farebným obrusom a položíme naň ploché
    taniere asi 2 cm od kraja stola. Keď podávame polievku, dáme na ne ešte hlboké taniere. Po pravej strane tanierov
    položíme nerez nôž ostrou hranou k tanierom, po ľavej strene vidličku, pred tanier lyžičku rúčkou k pravej ruke. Ak
    podávame aj predjedlo, ktoré sa je vidličkou a nožom, položíme vedľa veľkého noža menší nôž smerom od taniera, po
    ľavej ruke menšiu vidličku, vedľa veľkej vidličky tiež smerom od taniera. Ak podávame predjedlo, ktoré sa nemusí
    krájať, umiestníme malú vidličku po pravej strane taniera vedľa noža.
<p>Na jedenie rýb používame vidličku a zvlášny lopatkový nôž. Ak podávame rybu ako pradjedlo alebo hlavné jedlo,
    príbor na rybu položíme namiesto príboru na predjedlo alebo veľkého príboru. Vidličku alebo malú lyžičku na múčnik a
    lyžicu na kompót položíme vedľa lyžice na polievku. Ak prestrierame múčnikovú vidličku alebo malú lyžičku až pri
    podávaní múčnika, položíme ju po pravej strane múčnika. Za tanier k ľavej ruke umiestnime misku na kompót alebo
    šalát postavenú na malý tanierík, najmä ak kompór obsahuje kôstky alebo jadierká. Za tanier k pravej ruke postavíme
    pohár s vodou, ak podávame víno, postavíme pohár na víno naľavo od pohára na vodu. Papierovú servítku zložíme do
    trojuholníka a položíme na ľavú stranu taniera pod vidličku alebo napravo od taniera vždy najdlhšou stranou k
    nemu.
<p>Pri slávnostných príležitostiach môžeme servítku poskladať ozdobne, položiť doprostred taniera alebo pred
    tanier a ozdobiť kytičkou.
<p>Do stredu stola postavíme solničku so soľou a korením alebo paprikou, prípadne malú fľašu s octom, olejom,
    polievkové korenie, fľašu s vodou a košík alebo tanier s pečivom alebo nakrájaným chlebom. Na stole by nemala chýbať
    malá kytička ani pri každodennom stolavaní, lebo spríjemňuje a skrášľuje prostredie. Príbor na ovocie, ktorý musí
    byť z nerez materielu, podávame vždy s ovocím. Nôž dáme k pravej ruke, keď podávame aj vidličku položíme ju k ľavej
    ruke.


**Prestieranie pri slávnostných príležitostiach:**
<p>Pri slavnostných príležitostiach prestierame ako k obedu a večeri, stôl ozdobíme kvetinami a vkusne
    poskladanými servítkami. Vázičky majú byť nízke a stabilné, kvetiny drobné a rovnakej farby. Na svadobnú hostinu
    môžeme stôl ozdobiť malými vetvičkami myrty alebo rozmarínu.
<p>Ak podávame 2 druhy mäsa, po prvom mäse musíme vymeniť tanier aj príbor.
<p>Na začiatku hostiny smie ležať na stole len jeden veľký nerez príbor na jedenie.
<p>Na múčnik môžeme použiť jeden dezertný tanierík, aj keď podávame niekoľko druhov.
<p>Pred väčšou hostinou sa dobre uplatní aj aperitív- značkový alkohol povzbudzujúci chuť do jedla. Na príručnom
    servírovacom stolíku máme pripravené fľaše s alkoholickým nápojom alebo minerálkou, na ktorý po naliatí stolovníkom
    fľaše odkladáme. Preto má byť poruke tomu, kto nalieva.
<p>Ak chceme pripraviť bohatý jedálny lístok, jednotlivé chody zostavíme do takéhoto poradia:<ul>
    <li>aperitív,
    <li>polievka,
    <li>predjedlo,
    <li>ryba,
    <li>ľahšie mäso so šalátom,
    <li>zverina alebo mäso s omáčkou,
    <li>rôzne druhy syra,
    <li>múčnik- zákusok,
    <li>ovocie,
    <li>čierna káva.
</ul>
<p>Aj keď niektoré chody vynecháme poradie treba zachovať!
<p>Pri hostine treba dobre zorganizovať obsluhu, aby sa na stole nehromadili použité taniere alebo misy s
    jedlom. Vždy je jednoduchšie postaviť misu s jedlom na stôl,
<p>ako obslúžiť každého stolovníka osobitne.

## Zásady obsluhy
<ul>
    <li>vysoká úroveň osobnej hygieny obsluhujúceho personálu, nutnosť čistých rúk a použitie špecialneho
        oblečenia - ženy nosia i čelenku.
    <li>zachovať požadovanú teplotu jedál a nápojov donesených stolovníkom.
    <li>obosluhujeme zásadne s pravej strany, pokrmy ktoré dávame na ľavú stranu stravníka podávame z ľavej
        strany, aby sme ich neprenášali cez pokrmy na stole. Ak podáveme jedlo z mís, potom ich predkladáme zľava, aby
        si stolovník mohol jedlo ľahšie odobrať.
    <li>pri nesení tanierov dbáme na držanie palca - len na hrane taniera, poháre nikdy neberieme za vrchnú
        alebo vnútornú stranu, ani pri zbere použitých pohárov.
    <li>polievku dávame do mís (terín), ktoré podkladáme dezertným tanierom a vylievanie polievky zo šálkov
        prevádzame opatrne, nie z vysoka a vždy smerom od stravníka.
    <li>ak je nutné doplniť príbor, nosíme ho na tácke (tanieriku) a ukladáme ho podľa uloženia jednotlivých
        častí buď sprava alebo zľava.
    <li>odoberanie použitého jedálneho nádobia prevádzame s pravej strany (výnimočne z ľavej strany a vždy
        stravníka upozorníme, že chceme niečo odobrať ).
    <li>obsluhujúci personál pri roznášaní jedla nosí cez ruku čistý látkový obrúsok - príručník, ktorý má
        chránit pred spálením, znečistením rukávu a k otreniu dna pohára, aby sme neumazali obrus, príručník musí byť
        vždy čistý a nesmie sa ním oprašovať obrus, popolník a podobne.
    <li>ak sú podávané nápoje majú mať správnu teplotu a podávajú sa do predurčených pohárov, ak sa podáva víno
        platí vždy zásada, že biele víno je vždy vychladené, červené víno má spravidla izbovú teplotu a môže sa
        výnimočne dolievať, ak sa podáva fľaškové pivo - otvára sa vždy až pred stolovníkom.
    <li>nalievanie nápojov z fľiaš sa prevádza spravidla z pravej strany.
    <li>teplé nápoje (káva, čaj) sa prinášajú na podšálkus lyžičkou, cukor podávame balenýalebo v
        cukorničke.
</ul>
<p>Zásady stolovania s obsluhou si vyžadujú vždy potrebnú zručnosť, šikovnosť a profesionálne náviky, ktoré sa
    získajú len dlhšou praxou, preto ich máme zveriť len vyučeným pracovníkom v odbore.
