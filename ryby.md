# Ryby
## normované recepty z rýb ako kapor, losos, pstruh

## Kapor varený
* 250g očisteného kapra, soľ, petržlenová vňať
* 10g masla

## Kapor dusený
* 150g očisteného kapra, soľ, maslo, petržlenová

Vňať /dusíme na masle s pokrývkou/

## Kapor smažený
* 250g očisteného kapra /podkovička/
* 10g hladkej múky
* 10g vajec
* 20g strúhanky
* 30g slnečnicového oleja /rastlinného stuženého tuku/
* 10g plátok citrónu, soľ.

## Kapor na kmíne
* 250g očisteného kapra, soľ, drtený kmín
* 10g citrón/šťava/
* 5g hladká múka mikrovlnka – zapekanie: funkcia CRISP: 4-5 min
* 5-10g – masla

## Kapor namodro
* 250g očisteného kapra
* 100g zeleninového vývaru (1/3 zel.bujón-30g)
* 1g ocot, soľ, vegeta, koreňová zelenina
  bobkový list, nové korenie, celé čierne korenie, zelený petržlen

## Kapor na paprike
* 250g očisteného kapra, soľ, mletá červená paprika
* 5g slnečnicového oleja
* 10g citrónu/zdobíme plátkom/

## Kapor po taliansky
* 250g očisteného kapra
* 10g rajčinového pretlaku
* 15g mlieko
* 10g masla, soľ, vegeta,
* 10g eidamského syra /posypeme tesne pred dokončením/

## Rybie filé na rajčinovom pretlaku
* 150g rybieho filé
* 5g hladkej múky
* 10g citrónu
* 10g rajčinového pretlaku, soľ, mleté korenie
* 5g masla /podlievame vodou s rozmiešaným rajčinovým pretlakom/

## Rybie filé dusené/pečené/
* 150g rybieho filé (opekáme nasucho, pri podaní pokvapkáme olejom /drtený kmín/soľ)
* 5g slnečnicového oleja, 
* 10g plátok citrónu /filé prelejeme vydusenou šťavou/
* 0,3dl – biele víno

/750W-3 minúty mikrovlnka/

## Rybie filé po jadransky
* 150g rybieho filé /na rezančeky nakrájanej zelenine dusíme domäkka/
* 5g slnečnicového oleja 
* 15g cibuľa
* 30g paprikového lusku
* 30g rajčín, cesnak, mleté korenie, soľ

## Zapekané rybie filé so syrom
* 150g rybieho filé
* 5g slnečnicového oleja
* 10g eidamského syra
* 5g hladkej múky
* 10g vajec, petržlenová vňať, soľ
* 10g masla

Do zriedeného vychladnutého bešamelu, pridáme vajce, nastrúhaný syr, zelený petržlen, maslo, premiešame nalejeme na
posolené filé a zapekáme v zapekacej miske asi 20 minút.

## Rybie filé s jablkami
* 150g rybieho filé
* 50g plátky jablka kyslejšieho, soľ
* 5g masla /pečieme v rozpálenej rúre do mäkka/

## Smažené rybie filé
* 150g rybie filé /osolené, pokvapkané octom/
* 1g ocot
* 10g hladká múka
* 10g vajec
* 10g strúhanka
* 15g stolného oleja, soľ.

### Príprava rýb v mikrovlnke:

Trvá veľmi krátko, ryby si zachovajú chuť, štruktúru a
vzhľad, pri plnom výkone stačia 2-3 min na 250g rýb.

Väčšie kusy pripravujeme kombinovanou metódou: funkcia-
Mikrovlny: 750W a gril, alebo gril a CRISP/zapekanie aj
s tepelnými vlnami/, prikryjeme aj mikrovlnou fóliou.

**Užitočné rady:**

* Rybe v celku popichajte kožu, uvoľní sa tekutina.
* Hlavu a chvost prikryte alobalom/nesmie sa dotýkať mikrovlnej rúry/, aby sa tenké časti neprevarili, v polovici
  varenia alobal odstráňte.
* Menšie kusy umiestnite tak aby chvostami smerovali do stredu misy.
* Ryby si dlho udržiavajú teplotu získanú pri varení, je veľmi dôležité nechať ich odstáť, aby sa dovarili, čas
  odstátia využijeme na prípravu príloh.

## Losos v omáčke zo zeleného korenia
/bylinkového korenia/

* 150g lososa-plátky podkovičiek
* 30g uhorka
* 10g masla
* 15g celého zeleného korenia/nahradíme bylinkami
    - bazalka, šalvia, mladá medovka / alebo
    - cesnak, estragón, libeček, medovka, tymian
* 5-10g slnečnicového oleja
* 0,3dl bieleho suchého vína
* 0,5dl smotany
* 10g pažítky -„-
* 5g tymianu, soľ /na ozdobenie/

Funkcia: CRISP - podľa gramáže, napred pečieme uhorku 1 minútu, potom pridáme víno, lososa a pečieme 2 minúty.
Nakoniec polejeme lososa dochutenou smotanou. Pečieme 3 minúty na funkcii Crisp.

## Dusená ryba
* 200-300g – ryba /vypitvaná, očistená, umytá/
* 10g citrónovej šťavy/1 lyžica/
* 10g oleja, soľ, biele korenie

(10-14 minút prikryté varíme: výkon 750W)

## Pstruh s mandľami
* 200- 250g – porcia pstruha
* 1g soli /štipkou posolíme/
* 5g hladkej múky
* 10g masla
* 0,5dl – sladkej smotany, malý strúčik cesnaku,

**Na ozdobenie:**
* 10g posekaných mandlí
* 10g masla

Funkcia: 750W – mandle necháme zhnednúť na masle. Rybu otvorenou časťou do stredu nádoby, posolenú, obalenú v múke
pripravujeme 5 minút na 500W. V polovici obrátime a polejeme omáčkou s roztlačeným cesnakom.

## Pečený pstruh na masle
* 250g pstruha/vypitvaný, umytý, boky narezané/
* 10g masla, soľ,

ozdobenie: ružičkový zelený petržlen, bazalka, plátok citrónu.

## Rybacie karbonátky
* 100g rybacie filé/zomelieme s cibuľkou/
* 15g cibuľa
* 5-10g hladká muka
* 20g strúhanka
* 30g masť / olej
* 10g vajce, soľ

Na zapekacej panvici vysmažíme na funkcii Crisp a po troch minútach obrátime.

## Vyprážane rybie prsty
* 100g mrazené rybie prsty /400g – asi 16ks/
* 10-20g – masla, oleja /½ lyžice/
* plátok citrónu, zelený ružičkový petržlen

## Rezne z lososa s citrónom a kôprom
* 150-200g – lososa, soľ
* 5g citrónvá šťava/: ½ lyžičky /
* 5g maslo, 15g – vody (8-10 minút 500W)

ozdobenie: plátky citrónu, kôpor

## Pečená ryba
* 1,5kg – ryba, 2 lyžice soli: asi 5g-soli,
* 2ks – vajce
* 15-20g – strúhanky
* 30-40g – masla alebo margarínu
* 1 smotany riedenej trochou mlieka

Rybu položíme dole bruchom na vymastenú panvicu, potrieme rozšľahaným vajcom, maslom a posypeme strúhankou
-12 až 15 minút gril v kombinácii 500-750W
2-3x polejeme vytečenou šťavou, pred dovarením polejeme smotanou/

## Zapekané slede s bylinkami
* 150-200g – vypitvaných sleďov
* 2g soli
* 0,5dl – kyslej smotany
* 10g posekaný kôpor, pažítka/maslo

/prikryté 8-10 minút 500-650W/


## Rybie rezy s citrónovou omáčkou
* 150g rezy-losos, tuniak, soľ, biele korenie

/2 minúty CRISP, potom znova: obrátime/

**Citrónová omáčka:**
* 20g hladkej múky, 0,75-1dl – vody
* ½ks citrónová kôra posekaná a šťava
* 20g masla, soľ,/vegeta/

## Zapekané zemiaky s rybou

/Rybie filé po pekársky/
* 200g zemiaky v šupke, krájame na kolieska
* 120g ryby/filé/
* 15g masti/oleja/
* 30g cibuľa
* 0,5dl – mlieko
* 20g vajce (tvrdý syr), soľ, vegeta, korenie
* 5g stolného oleja, 3g – strúhanky na formu


## Filety v smotanovej omáčke
*Čas: 50 minút*

*1305g - 4 porcie po 326g (185g – filiet), 5 porcií 260g (150g filiet)*

* 750g filiet z morských rýb
* 10g zmes korenia na ryby
* 30g slnečnicový olej
* 250g šľahačkovej smotany
* 20g 4-6 strúčikov cesnaku
* 5g soľ, mleté čierne korenie
* 80g mrkva
* 80g petržlen
* 80g maslo

**Pripravíme si maslové hviezdičky:**

Maslo, zmes koreni, trošku soli a čierne ho korenia dôkladne vymiešame, dáme do mikroténového vrecka a jeden rožtek
odstrihneme. Na podložku postupne vytláčame hviezdičky a uložíme ich asi na polhodinu do mrazničky.

Filety umyjeme, osušíme, mierne osolíme, okoreníme a na rozohriatom oleji ich z oboch strán popražíme. Do rajnice
dáme smotanu, prelisovaný cesnak, pokrájanú uvarenú zeleninu (mrkva a petržlen) a miešame kým omáčka nezhustne. Dochutíme soľou a korením.

Pred podávaním rozdelíme na taniere omáčku, kúsky porcií ryby a na každú dáme 1-2 maslové hviezdičky, vhodnou
prílohou sú opekané zemiaky a šalát z čerstvej zeleniny.

## Kapor na šampiňónoch
*Čas: 50 minút, 1745g – 8 porcií po 220g*

* 1200g 8 čistých porcií - podkovičky kapra
* 75g slnečnicový olej (5 lyžíc)
* 30g masla (2 lyžice)
* 180g čerstvých šampiňónov
* 160g šľahačkovej smotany (8 lyžíc)
* 10g citrónová šťava, - soľ
* 80g citrón (1ks)
* 10g petržlenová vňať

Očistené a osušené porcie kapra pokvapkáme citrónovou šťavou a necháme asi štvrťhodinu odležať. Šampiňóny očistíme a
pokrájame na plátky. V rajničke roztopíme 1 lyžicu masla, pridáme šampiňóny a opražíme ich.
Na väčšiu panvicu (VOK) dáme zohriať olej, porcie kapra osolíme a z oboch strán opražíme. Pridáme pripravené šampiňóny, panvicu zakryjeme
a všetko udusíme domäkka.

Mäso vyberieme do šťavy pridáme smotanu, rozmiešame a necháme zovrieť.

Podávame poliate šťavou, s ryžou premiešanou s posekanou petržlenovou vňaťou. Na každú porciu kapra dáme ozdobne
koliesko citróna.

## Kapor na zelenine
*Čas: 65 minút 2050g – 8 porcií po 255g (180g – kapor)*

* 1500g KAPOR (vypitvaný, očistený - prípadne stiahnutý)
* 300g zeleniny (až 500g – mrkva, petržlen, karfiol, hrášok, rajčiny)
* 30g slnečnicový olej
* 5g soľ
* 180g 2 cibule
* 15g zelerová a petržlenová vňať
* 10g celé čierne korenie, - mletá červená paprika
* 10ml citrónová šťava

Zeleninu očistíme, pokrájame, podusíme na oleji a rozložíme na pekáč. Cibule ošúpeme a pokrájame na kolieska, vňate
potrháme na kúsky.

Kapra vyčistíme, umyjeme, osolíme, dovnútra poukladáme polovicu koliesok cibule, Vňate a rozložíme zrnká korenie.

Rybu pokvapkáme citrónovou šťavou, uložíme do pekáča a aj zvonku obložíme cibuľou.

V mištičke rozmiešame trochu oleja s paprikou, zmesou kapra potrieme a dáme piecť.

Asi po 15 minútach ho otočíme, znova potrieme paprikovým olejom a dopečieme.

## Rybací paprikáš
*Čas: 30 minút 1200g - 4 porcie po 300g*

* 750g rybacieho mäsa (filé) , - soľ (vegeta)
* 20g masti
* 100g väčšia cibuľa
* 10g mletá červená paprika
* 60g hladká múka (3-4 lyžice)
* 250g šľahačkovej smotany

Rybacie mäso očistíme, vykostíme a pokrájame na kocky. V rajnici na masti opražíme nadrobno pokrájanú cibuľu, pridáme
mletú papriku a premiešame.

Do rajnice dáme pripravené mäso, osolíme ho, zakryjeme a udusíme do mäkka, Ak treba prilievame vodu.

Smotanu rozmiešame s múkou, vylejeme na mäso a miešame kým šťava nezhustne,

Jemne pomaly dovaríme.

Podávame s haluškami, makarónmi alebo ryžou.

## Fašírka z rybieho filé
*Čas: 75 minút, 1210g – 6 porcií po 200g (4 x po 300g)*

* 800g rybieho filé, - soľ, - mleté čierne korenie
* 100g 2 vajcia
* 10g cesnak – 2 strúčiky
* 100g 2 žemle
* 50ml mlieko (3 lyžice)
* 15g posekanej petržlenovej vňate
* 20g masla (lyžica)
* 10g olej na vymastenie
* 200ml mäsový vyvar (bujón) na podlievanie

Filé zbavíme kostí, pomelieme ho, osolíme okoreníme a pridáme prelisovaný cesnak. Žemle pokrájame na kocky, polejeme
horúcim mliekom na chvíľu zakryjeme a potom pridáme k mäsu.

Maslo roztopíme a spolu s petržlenovou vňaťou vmiešame do zmesi. Vytvarujeme valec alebo bochník (tiež fašírky - na
mikrovlnke pečieme na funkcii CRISP asi 12 minút) a uložíme ho do vymasteného pekáča.

Mäsový bujón rozmiešame v teplej vode, podlejeme ním fašírku, pekáč prikryjeme alobalom a dáme do vyhriatej rúry.
Pečieme pri strednej teplote asi 40 minút, potom pekáč odkryjeme a fašírku dopečieme. Podávame so zemiakmi alebo
kašou.

## Rybie prekvapenie od Rumburaka
*Čas: 40 minút + 2 hodiny v chlade odležať*

* 1100g 4 porcie po 275g
* 750g rýb (alebo filé)
* 80g tatárskej omáčky – 4 polievkové lyžice
* 15g horčice - lyžica
* 15g maizeny
* 10g mleté čierne koreni, - drtená rasca
* 15g pálivej papriky
* 15g cesnaku 3 strúčiky
* 15g soli
* 15ml citrónovej šťavy
* 100ml piva
* 60g polohrubá múka
* 10g grilovacie korenie

Tatársku omáčku zmiešame s horčicou, prelisovaným cesnakom, citrónovou šťavou a so všetkými koreninami.

Maizenu rozhabarkujeme v pive a vmiešame do marinády.

Ryby, filé umyjeme, osušíme a rozdelíme na porcie. Postupne ich namáčame v pripravenej marináde a ukladáme do misy.
Zakrytú ju odložíme aspoň na 2 hodiny do chladu.

Každý kúsok filé, ryby obalíme v múke zmiešanej s grilovacím korením a na rozohriatom oleji pomaly s obidvoch strán
oprážame do mäkka.

Podávame s opekanými zemiakmi.

## Grilované morské ryby
*Čas: 45 minút, 870g – 4 porcie po 215g*

* 600g morských rýb
* 10g cesnaku – 2 strúčky
* 50ml slnečnicového oleja
* 7,5g – ½ lyžičky soli
* 15g lyžička mletej červenej papriky (grilovacie korenie)
* 80g citrón - 1ks stredne veľký
* 100g zelenina na zdobenie (paradajka a paprika)
* 10g petržlenová vňať (pažítka, cibuľka)

Umyté, osušené ryby rozdelíme na 4 porcie, natrieme z oboch strán pretlačeným cesnakom premiešaným so soľou a necháme
na chladnom mieste odležať. Potom ich posypeme mletou červenou paprikou (s grilovacím korením), uložíme na
grilovací rošt, pokvapkáme polovicou oleja a grilujeme 4 – 5 minút. Ryby obrátime, pokvapkáme zvyšným olejom a
grilujeme z druhej strany.

Hotové ryby pokvapkáme citrónovou šťavou a ozdobíme zeleninou, paradajkou a paprikou, petržlenovou vňaťou (pažítkou).

**Poznámka:**

Pri grilovaní rýb je treba pamätať na to, že teplota by mala byť veľmi vysoká, aby sa mäso čím skôr opieklo a tým
spevnelo.
