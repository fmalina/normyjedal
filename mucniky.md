# Múčniky
# Teplé predjedlá

## 1. Farebný puding
*2 porcie v pudingových formách asi 350g*

* 15g masla
* 15g krupicovej múky
* O,5dl mlieka
* 40g vajce 1 ks
* 25g teľacej pečene
* soľ, biele korenie, voda

**Omáčka:**

* 20g masla
* 20g hladkej múky
* 10g cibule
* 1,2dl mlieka
* 10g rajčinového pretlaku
* 5g cukru, soľ, voda

Do rozpusteného masla zamiešame krupicovú múku, zalejeme mliekom a povaríme na hustú kašu. Do vychladnutej kaše
pridáme žĺtky, biele korenie a sneh s bielkov.

Prvú ½ hmoty nalejeme do vymastenej, múkou vysypanej pudingovej formy, do zvyšku hmoty zamiešame zomletú, alebo jemno
    trenú teľaciu pečeň a prilejeme do formy. Formu dáme do nádoby s vodou, ktorá nemá presahovať 1/3 foriem, pomaly
    privádzame do varu. Varíme v prikrytej nádobe asi pol hodiny. Uvarený puding vyklopíme a podávame poliaty
    rajčinovou omáčkou.

Omáčka: Z masla a múky pripravíme ružovú zápražku,
pridáme postrúhanú cibuľu, popražíme, zalejeme rozriedeným rajčinovým pretlakom, mliekom, osolíme, osladíme a povaríme.

Prizdobíme vhodnými bylinkami (bazalkou, šalviou).

## 2. Šunková omeleta
*2ks omeleta asi 140g*

* 80g vajcia 2 ks
* 10g masti
* 50g šunky
* soľ, biele korenie, pažítka, hlávkový šalát, rajčina

Vajcia rozšľaháme so soľou a korením, ½ množstva nalejeme na rozpálenú masť, zapečieme a posypeme posekanou šunkou a
    pažítkou, zdobíme hlávkovým šalátom alebo rajčinami.

Rovnako urobíme druhú omeletu.

## 3. Jemné rizoto 
*2 porcie asi 400g*

* 60g ryže guľatozrnnej
* 10g masti
* ¼ks upečeného kurčaťa (300g s kosťami)
* 50g dusenej husacej pečene
* 50g miešanej jemnej zeleniny
* soľ, zelený petržlen, voda, hlávkový šalát alebo čínska kapusta

Ryžu udusíme, kurča vykostíme, mäso pokrájame na kocky,

Podobne pečeň a udusenú zeleninu, pridáme k ryži, premiešame, vtlačíme do vymastenej formy vysypanej posekaným zeleným
    petržlenom, prizdobíme hlávkovým šalátom.

## 4. Zapekané vajcia so zemiakmi 
*2 porcie asi 400g*

* 200g zemiakov
* 10g masla
* 0,5dl mlieka
* 50g šunky
* 80g 2ks vajce, soľ, zelený petržlen

Očistené, uvarené zemiaky pretrieme, pridáme maslo, vriace mlieko a vypracujeme na hladkú kašu. Dáme ju do vymastenej
nákypovej formy, tak aby stred zostal voľný.

Do prostriedku dáme posekanú šunku, z bielkov ušľahaný sneh, do ktorého sme zamiešali žĺtky, posypeme posekaným
zeleným petržlenom a zapečieme. Pokrm podávame vo forme.

## 5. Gratinovaný karfiol
* 250g karfiolu
* 15g masla
* 15g krupicovej múky
* 750ml mlieko
* 20g vajce (max. 1ks)
* 20g tvrdého postrúhaného syra, soľ, strúhanka

Karfiol uvarený v osolenej vode urovnáme na vymastenú strúhankou vysypanú formu. Z masla a múky pripravíme bledú
zápražku, zalejeme ju mliekom a povaríme na kašu. Do vychladnutej kaše zamiešame žĺtok a tuhý sneh, polejeme ňou
karfiol, povrch posypeme strúhaným syrom a zapečieme, podávame vo formách, prizdobíme.

## 6. Plnené rajčiny
*Porcia asi 200g*

* 1ks väčšia rajčina (120g)
* 30g teľacieho pečeného mäsa
* 5g postrúhanej cibule
* 5g masla
* 5g krupicovej múky
* 30ml mlieko
* soľ, biele korenie, citrónová šťava,
* zelený petržlen

Z masla a krupicovej múky pripravíme bledú zápražku, pridáme postrúhanú cibuľu, popražíne, zalejeme mliekom a
povaríme. Dochutíme soľou a korením, pridáme teľacie mäso pokrájané na malé kocky, citrónovú šťavu a posekaný zelený
petržlen, masu dobre premiešame a plníme ňou vydlabané rajčiny, zdobíme zemiakovou kašou a hlávkovým šalátom

## 7. Pstruh na modro (ryba na modro)
*2 porcie asi 440g*

* 200g vypitvaného pstruha(nemastného kapra)
* 50g miešanej koreňovej zeleniny
* 20g masla
* 1,5dl bieleho vína (alebo ocot, voda mierne kyslá)
* soľ, celé čierne a nové korenie,
* citrón nakrájaný na plátky

Pstruha, kapra zbavíme šupín, kožu nesťahujeme, pri varení zmodrie, varíme tiahnutím v founde z bieleho vína,
zmesi koreňovej zeleniny, korenia a citróna, osolenej vody

Uvarené asi 4-5 minút, polejeme roztopeným maslom, prizdobíme hlávkovým šalátom, podávame s zemiakmi na rôzne
spôsoby.

## 8. Vajcia na florentský spôsob 
*2 porcie 280g*

* 80g vajcia 2ks, voda, ocot
* 20g masla
* 20g krupicovej múky
* 1 mlieko
* 50g špenátu(mrazeného), mleté korenie,
* muškátový oriešok

Do vriacej osolenej a okyselenej vody opatrne vyklopíme čerstvé vajcia, varíme na miernom ohni.Maslo
rozpustíme, pridáme múku a spolu prehrejeme, zalejeme mliekom, povaríme, osolíme, pridáme osobitne uvarený, zomletý
špenát, muškátový oriešok, mleté čierne korenie. Touto zmesou polejeme uvarené, dobre odtečené vajcia.

## 9. Plnené vyprážané vajcia

**s majonézovou smotanovou omáčkou s bylinkami**
*2 porcie asi 330g*

* 80g vajcia 2ks
* 10g masla
* 15g lyžica kyslej smotany
* 20g hladkej múky, soľ, čierne korenie
* 20g vajce (½ ks)
* 20g strúhanky
* 30g slnečnicového oleja

**Majonézová smotanová omáčka s bylinkami:**

* 10g žĺtok (½ ks)
* 30g oleja, soľ
* ½ lyžičky horčice
* práškový cukor, citrónová šťava
* 15ml lyžička mlieka
* 0,5dl šľahačky, bylinky na ozdobenie a dochutenie

Vajcia uvarené natvrdo a vychladnuté rozkrojíme, žĺtky vyberieme a vymiešame ich s maslom, smotanou a čiernym
korením. Potom ½ vajec naplníme touto plnkou, spojíme ich
obalíme v hladkej múke, rozšľahanom vajci a v strúhanke a vypražíme na horúcom oleji, podávame s majonézovou
smotanovou omáčkou:

Žĺtok, soľ, horčicu miešame a postupne prikvapkávame olej, do zahustenej majonézovej zmesi pridáme práškový cukor,
citrónovú šťavu, mlieko, dobre spolu premiešame a pridáme ušlahanú sladkú smotanu, dochutíme a ozdobíme
bylinkami napr. bazalkou, trebuľou voňavou, mladou medovkou.

## 10. Vajcia so zelenou paprikou

**(červenou paprikou kápiou)**
*2 porcie asi 320g*

* 10g masti
* 20g údenej slaniny
* 20g cibule
* 150g zelenej papriky (kápie)
* 120g vajec 3 ks, soľ, biele korenie

Do rozpálenej masti pridáme údenú prerastanú slaninu, cibuľu pokrájanú na drobné jemné plátky a poražíme. Umytú
papriku pokrájame na kolieska, dáme na zapenenú cibuľu, posolíme, dusíme za občasného pomiešania.Nakoniec pridáme
biele korenie a rozšľahané vajcia a spolu popražíme, prizdobíme posekanou pažítkou.

## 11. Zapekané vajcia 
*2 porcie asi 350g*

* 80g vajcia 2ks
* 10g masti
* 45g žemľa 1ks
* 0,5dl mlieko
* 20g masla, soľ, čierne korenie
* 40g vajce 1ks, zelený petržlen
* 1 kyslej smotany na zapečenie, strúhanka

Vajcia uvaríme natvrdo, prekrojíme a vyberieme z ních žĺtky. Maslo vymiešame, pridáme žltky, žemľu navlhčenú v
mlieku, soľ, korenie, posekaný zelený petržlen, všetko dobre premiešame a masou naplníme polovičky vajec.

Naplnené poukladáme do menšej vymastenej a strúhankou vysypanej nádoby, zalejeme smotanou v ktorej sme rošľahali
vajce a soľ, zapečieme.

## 12. Gratinované vajcia 
*2 porcie asi 240g*

* 80g vajcia 2ks
* 1ks žemle plátky 40g, olej
* 10g masla
* 10g krupicovej múky
* 0,5dl mlieko
* 40g vajce
* 10g strúhaného syra
* soľ, ocot, biele korenie, bazalka, šalvia

Do vriacej osolenej a octom okyslenej vody opatrne vyklopíme čerstvé vajcia, aby sa žĺtok nerozlial, varíme na
miernom ohni. Počas varenia bielok vidličkou zľahka preložíme cez žĺtok tak, aby bol žĺtok úplne zakrytý.

Uvarené vajcia (žltky majú byť polotuhé) z vody vyberieme a položíme na plátky opečenej žemle. Maslo rozpustíme,
pridáme múku, spolu prehrejeme, zalejeme mliekom a odparíme na kašu. Do vlažnej kaše zľahka zamiešame žĺtok, soľ a z
bielka ušľahaný sneh a polejeme ňou pripravené vajcia. Vrch posypeme postrúhaným syrom, dáme zapiecť, nakoniec
prizdobíme bylinkami.

# Studené predjedlá
## 1. Príprava aspiku – huspeniny
Na 1l aspiku:

* 1kg bravčových nožičiek a kožiek
* 150g koreňovej zeleniny, mrkva, petržlen
* zeler, soľ, cibuľa so šupkou, nové a čierne celé korenie

Očistené, umyté bravčové nožičky a kožky dáme do studenej osolenej vody a pomaly privádzame do varu. Pri varení
pridáme očistenú koreňovú zeleninu, soľ, umytú cibuľu so šupkou a korenie. Varíme asi 3 hodiny, uvarený aspik
zbavíme tuku a precedíme cez čistú utierku. Ak je kalný, pridáme rozšľahaný bielok, dobre ho v ňom rozmiešame a
necháme na miernom ohni zraziť. Potom ho znova precedíme a podľa chuti okyslíme octom(citrónovou šťavou).

Môžeme ho prifarbiť na červeno odvarom z cvikly, na zeleno odvarom zo špenátu a na žlto mrkvovou šťavou, prípadne
namiesto farbenia ho prizdobiť vhodne kombinovanou varenou alebo surovou zeleninou (mrkva, petržlen,
rajčiny, zelená paprika, kápia, tento druh farbenia a prizdobenia je zo zdravotného hľadiska vhodnejší. Na chladnom
mieste necháme stuhnúť. Pokrájaným aspikom zdobíme studené mäsové misy.

## 2. Ruské vajcia 
*4 porcie asi po 150g*

* 80g vajcia 2ks
* 20g žĺtok alebo (vajce 1ks)
* 1 slnečnicového oleja, biele korenie, drtená rasca
* 1 kyslej smotany
* 40g zeleného hrášku
* 40g jabĺk
* 40g mrkvy
* 60g zemiakov varených v šupke
* 40g kyslých uhoriek
* soľ, citrónová šťava, horčica,
* posekaný zelený petržlen, listy hlávkového šalátu,
* plátky salámu, rajčiny a papriky, kápia, pažítka

Urobíme si majonézu, žĺtok vymiešame so soľou a horčicou a za stáleho miešania prikvapkávame olej. Prilejeme
citrónovú šťavu, smotanu, zamiešame, potom pridáme zelený hrášok, uvarenú mrkvu a zemiaky, kyslé uhorky, olúpané
surové jablká pokrájané na kocky a posekaný zelený petržlen. Všetko dobre premiešame. Šalát urovnáme na sklenú misu
vyloženú listami hlávkového šalátu a naň poukladáme vajcia uvarené natvrdo rozkrojené na polovice, rezom na šalát,
prelejeme majonézou a prizdobíme salámou rajčinou, paprikou, uhorkou a pažítkou.

## 3. Jarné vajcia 
*2 porcie asi 320g*

* 80g vajcia 2ks
* 20g masla
* 20g krupicovej múky
* 1 mlieko
* 15g vareného špenátu
* 15g pretlaku
* 20g žĺtok
* soľ, horčica, citrónová šťava, hlávkový šalát,
* reďkovka, zelený petržlen

Vajcia uvaríme natrvrdo, olúpeme a uložíme na sklenú misu vyloženú šalátovými listami. (Spodok vajec odrežeme, aby
pevnejšie stáli.) Z masla a múky pripravíme bledú zásmažku, zalejeme ju mliekom, osolíme, povaríme na hustejšiu kašu
a rozdelíne na 4 rovnaké diely. Do 1.dielu zamiešame žĺtok, citrónovú šťavu a horčicu. Do 2.dielu rajčinový
pretlak, do 3.dielu uvarený, dobre ocedený a pretretý špenát, 4.diel necháme biely.

Uložené vajíčka polejeme farebnými masami. Masa musí byť hustá, aby nestiekla z vajec. Sklenú, porcelánovú misu s
vajcami ozdobíme pokrájaným citrónom, reďkovkou a zeleným petržlenom.

## 4. Ryba v aspiku 
*2 porcie asi 300g*

* 200g kapra alebo sumca
* 50g miešanej koreňovej zeleniny,
* ocot, soľ, čierne korenie, bobkový list, aspik,
* citrón, zelený petržlen

Očistenú rybu pokrájame na kúsky a uvaríme v osolenej vode s octom, očistenou, pokrájanou zeleninou, bobkovým listom
a čiernym korením. Po uvarení vložíme na sklenú misu, ozdobíme pokrájaným citrónom, reďkovkou, zalejeme prizračným
vlažným aspikom a necháme v chlade stuhnúť.

## 5. Pečeňová paštéta v aspiku
* 1ks husacia(morčacia) pečeň asi 280 až 320g
* 50g žemľa (rožok)
* 0,5dl bieleho vína
* 50g údenej slaniny(prerastanej)
* 20g cibule
* 40g vajce 1ks, olej, strúhanka
* mlieko, soľ, čierne korenie, muškátový orech

Pečeň namočíme do mlieka aspoň na ½ dňa. Potom ju pretrieme cez sito aj so žemľou, ktorú sme namočili v mlieku a
vytlačili. Pridáme postrúhanú cibuľu, tlčené čierne korenie, soľ, postrúhaný muškátový orech, víno, celé vajce a
údenú slaninu pokrájanú na kocky. Všetko dobre premiešame a dáme do vymastenej a strúhankou vysypanej pudingovej
formy. Formu vložíme do väčšej nádoby s vodou a varíme asi ¾ hodiny. Uvarenú paštétu necháme vo forme vychladnúť.

Uvarený precedený priezračný aspik nalejeme do väčšej pudingovej formy asi na hrúbku dvoch prstov a necháme v chlade
stuhnúť. Potom na vrstvu studeného aspiku vyklopíme uvarenú paštétu
(pozor, aby sa nerozpadla) a formu dolejeme vlažným aspikom a necháme znovu stuhnúť. Pred podávaním okolo formy
obvinieme utierku, ktorú sme namočili v horúcej vode a vyžmýkali, a obsah formy vyklopíme na misu.

Paštétu ozdobíme pokrájaným citrónom, hlávkovým šalátom, reďkovkou a zeleným petržlenom.

## 6. Vlašský šalát pochúťkový asi 
*4 porcie po 150g*

* 20g žĺtok 1ks
* 1 olivového(slnečnicového) oleja
* 15g pochúťková ochutená horčica
* 0,5dl kyslej (pochúťkovej) smotany
* 80g údeného jazyka
* 80g teľacieho pečeného mäsa
* 80g bravčového pečeného mäsa
* 50g zeleného(sterilizovaného)hrášku
* 50g mrkvy
* 50g zemiakov varených v šupke
* 50g kyslých uhoriek (cukor alebo sacharín)
* 20g cibule, biele korenie, citrónová šťava, soľ
* reďkovka, hlávkový šalát, zelený petržlen

Pripravíme si majonézu na mixéri alebo ručne, žĺtok rozmiešame so soľou a horčicou a za stáleho miešania
prikvapkávame olej. Zmes rozriedíme kyslou smotanou, pridáme uvarený údený jazyk, pečené mäso, uvarenú zeleninu,
zemiaky a uhorky pokrájané na kocôčky a nadrobno posekanú cibuľku. Všetko dobre premiešame, dochutíme a urovnáme na
sklenenú misu.Zdobíme reďkovkou a hlávkovým šalátom.

## 7. Šunka v aspiku 
*4 porcie asi po 125g*

* 120g šunky
* 20g žĺtok
* 1 oleja
* 1ks citrón
* 40g hrášku
* 40g mrkvy
* 40g zemiakov varených v šupke
* 40g jabĺk
* 40g kyslých uhoriek, chren
* soľ, horčica, biele korenie, aspik,
* zelený petržlen,

Urobíme majonézu, zmes rozriedíme citrónovou šťavou, primiešame hrášok, uvarenú mrkvu, zemiaky a kyslé uhorky
pokrájané na kocky a pokrájané surové jablká. Spolu premiešame, dochutíme chrenom a plníme plátky šunky, ktoré
stočíme. Uložíme ich na misu, na ktorej je vrstva stuhnutého aspiku široká asi na prst. Šunku zalejeme priezračným
vlažným aspikom a necháme na ľade stuhnúť, Zdobíme pokrájaným citrónom a zeleným petržlenom.

## 8. Paštéta z husacej pečene 
*2 porcie 150g*

* 200g husacej pečene (morčacej)
* ½ žemle (25g)
* 10g cibule
* 20g vajce ½
* 25ml bieleho vína
* 15g údenej prerastanej slaniny
* soľ, muškátový oriešok, biele korenie
* olej, mlieko

Husaciu pečeň a olúpanú, kôry zbavenú žemlu namočíme do mlieka. Žemlu vytlačíme a s pečeňou pretrieme cez sito. Potom
pridáme jemne postrúhanú cibuľku, soľ, vajce, postrúhaný muškátový oriešok, zomleté biele korenie, víno, údenú
slaninu pokrájanú na drobné kocky, spolu dobre vymiešame a nalejeme do vymastenej nákypovej formy, ktorú vložíme do
vriacej vody a prikrytú pomaly varíme asi hodinu. (Voda, v ktorej sa paštéta vyrí má siahať do tretiny formy.) Do
paštéty môžeme pridať osobitne udusenú husaciu pečeň pokrájanú na kocky.

# Studené pokrmy (diétne)
## 1. Pečené kurča na studeno
*porcia – 300g*

* 300g kurčaťa
* 50g vývaru
* 3g masla
* drtený kmín, soľ

Kurča osolíme, okmínujeme a na masle podliate vývarom upečieme domäkka (mikrovlnka – Crisp asi 10 min), necáme
vychladnúť a podávame s rôznymi šalátmi.

## 2. Sardinky (olejovky) s cibuľkou
*porcia -70g*

* 60g sardiniek vo vlastnej šťave (necháme predtým prebytočný tuk krajom)
* 10g cibuľa (šalotka) nakrájaná na jemno
* plátok citrónu, ružičkový petržlen, bazalka

## 3. Jemné párky
*porcia – 100g*

* 3 hydinové/teľacie párky

Konzumujeme teplé.

## 4. Pečeňová paštéta (domáca)
Používame na nátierky, ako náplne do zelenín, plátkov mäsa, pomazánky alebo peny, i na ozdobu studených mís a chlebíčkov.

## 5. Cigánska pečienka
*porcia – 100g*

Menej tučnú, nakrájanú na tenké plátky používame k príprave studených obložených tanierov, chlebíčkov,
závitkov, roliek a tiež šalátov zeleninových a mäsových.

## 6. Studená teľacia pečienka
*porcia – 150g*

* 150g teľacieho stehna
* 20g vývaru z kostí
* 5g oleja, soľ, kmín

## 7. Studená bravčová pečienka
*porcia – 120g*

* 120 bravčové pliecko
* drtená rasca, soľ, cesnak

## 8. Šunková pena
*porcia – 100g*

* 80g šunky
* 10g masla
* 5g hladkej múky
* 10g mlieka
* soľ, petržlenová vňať
* (biele korenie alebo doma pripravený chren)

Nasucho opraženú múku rozmiešame s studenou vodou a nalejeme do vriaceho mlieka. Pripravíme tak falošný bešamel. Po
vychladnutí pridáme jemne pomletú šunku, soľ, a dobre vyšľaháme s postupne pridávaným maslom do peny,

Zdobíme zeleným ružičkovým petržlenom.

## 9. Mäsová pomazánka
*porcia – 150g*

* 100g pečeného bravčového mäsa
* 50g vareného hovädzieho mäsa
* 5g slnečnicového oleja
* 3g horčice
* 5g sterilizovaných uhoriek (dia)
* soľ, posekaný zelený petržlen (domáci chren)

Mäso jemne pomelieme, pridáme olej a dobre vyšľaháme.

Ochutíme soľou, horčicou (chrenom) a pridáme najemno nastrúhané uhorky, dobre premiešame a ozdobíme petržlenom.

## 10. Salámová pomazánka s vajcom
*porcia – 150g*

* 60g slovenského(liptovského) salámu
* 50g vajec
* 20g taveného syra
* 10g sterilizovaných uhoriek (dia)
* (kápia čerstvá, sterilizová) na ozdobu
* soľ, biele korenie

Natvrdo uvarené vajcia prepasírujeme cez jemné sitko alebo sitko na rezanie vajec, pridáme tavený syr a vyšľaháme
hladkú hmotu, potom pridáme jemne pomletý (pokrájaný) salám a strúhané(krajané)uhorky a spoločne

Vyšľaháme (vymiešame).

## 11. Syrová pomazánka s cesnakom
*porcia – 70g*

* 50g taveného syra
* 15g mlieko
* 10g rajčinového pretlaku
* soľ, strúčik cesnaku

Syr vyšľaháme s mliekom a rajčinovým pretlakom, ochutíme
treným cesnakom a soľou, dobre vymiešame.

## 12. Syrová pomazánka so salámou
*porcia – 50g*

* 30g taveného syra
* 20g diétneho salámu
* 10g vajce natvrdo
* pažítka, soľ

## 13. Syrová pomazánka so šunkou
*porcia – 100g*

* 70g taveného syra
* 30g šunky
* 10g mlieka
* petržlenová vňať, soľ

Syr rozšľaháme s mliekom, pridáme pomletú šunku, posekaný zelený petržlen a soľ, vyšľaháme.

## 14. Syrová pomazánka s tvarohom
*porcia – 70g*

* 30g moravského bochníku(strúhaného tvrdého syra)
* 30g mäkkého tvarohu
* 20g mlieka
* cesnak, soľ, petržlenová vňať

## 15. Švédska pomazánka
*porcia – 70g*

* 50g mäkkého tvarohu
* 10g tresčej pečene
* 10g cibule
* soľ, biele korenie, citrónová šťava

## 16. Vaječná pomazánka s droždím
*porcia – 100g*

* 50g vajce
* 3g slnečnicového oleja
* 20g droždia
* 5g cibuľa
* 20g jemného salámu(liptovského)
* pažítka alebo zelený petržlen
* soľ, mleté korenie

Droždie orestujeme na oleji, pridáme cibuľku, mletú salámu a spoločne orestujeme, osolíme a okoreníme. Nakoniec
pridáme rozšľahané vajce a necháme stuhnúť, používame ako teplú alebo studenú nátierku,
prizdobíme pažítkou alebo petržlenom.

## 17. Pomazánka z Nivy
*porcia – 70g*

* 30g nastrúhaného syru Niva
* 30g mäkkého tvarohu
* 10g mlieka
* šalotka, pažítka

## 18. Pomazánka z rybieho filé
*porcia – 180g*

* 150g vareného rybieho filé
* 20g cibule (šalotky)
* 20g slnečnicového oleja / ramy (masla)
* 1g citrónovej šťavy
* horčica, soľ, biele korenie

Uvarené rybie filé pomelieme na jemnom mlýnku, pridáme jemno nakrájanú cibuľku, olej/ramu, vyšľaháme
a dochutíme.

## 19. Pomazánka z taveného syra
*porcia – 70g*

* 50g taveného syra
* 30g mlieko – spoločne vyšľaháme,

Na obmeňovanie možeme pridať aj rôzne vňate
získame tým pomazánku cesnakovú, pažítkovú, cibuľovú, zelerovú, chrenovú, z rôznych vhodných byliniek.

## 20. Šunková nátierka
*porcia – 155g*

* 30g masla
* 50g šunky (alebo salámy)
* 25g kyslých uhoriek
* 10g cibuľa, soľ,
* 40g 1 vajce, biele korenie

Maslo vymiešame do spenenia, pridáme posekanú alebo zomletú šunku, posekané uhorky a uvarené vajce.Dochutíme a
premiešame.

## 21. Údenáčová nátierka
*porcia – 140g*

* 100g údenáčov
* 20g masla
* 10g cibule, citrónová šťava,
* horčíca, soľ, biele korenie, pažítka

Vykostené údenáče rozotrieme s maslom, soľou, dochutíme citrónovou šťavou a bielym korením. Zamiešame s najemno
pokrájanou alebo postrúhanou cibuľkou a horčicou. Prizdobíme pažítkou.

## 22. Pečeňová nátierka
*porcia – 140g*

* 15g údenej slaniny
* 100g pečene (bravčovej)
* 20g cibule, čierne korenie
* soľ, cesnak, majorán

Pokrájanú prerastanú slaninku rozpražíme, pokrájanú cibuľku na nej zapeníme, pridáme pokrájanú pečeň a sprudka
opečieme. Dochutíme osolíme, okoreníme,

Pridáme cesnak, majorán a zomelieme.

## 23. Sardinková nátierka
* 50g masla 2 porcie - asi 220g
* 30g syrokrému (karičky)
* 20g cibuľa, citrónová šťava
* 100g sardinky v oleji(vlastnej šťave alebo tomate)
* horčica, soľ, biele korenie

Maslo a syr vymiešame do spenenia, pridáme rozotreté sardinky, jemno posekanú cibuľku, olej, soľ, korenie, horčicu a
všetko najemno premiešame.

Namiesto sardiniek môžeme pridať sardelovú pastu, vtedy nátierku nesolíme.

## 24. Vaječná nátierka
*porcia – 175g*

* 30g masla
* 40g 1ks vajce
* 5g droždia
* 10g cibule
* 25g salámy
* 25g zelenej papriky
* 25g rajčín
* horčica, soľ, biele korenie, štipka zeleného petržlenu

Maslo vymiešame s droždím, pridáme natvrdo uvarené, posekané vajce a salámu, cibuľku, soľ, horčicu, mleté biele
korenie, posekanú zelenú papriku, pretreté alebo posekané rajčiny a všetko dobre premiešame.

## 25. Zeleninová nátierka
*porcia – 160g*

* 30g masla
* 25g mrkvy
* 50g zelenej papriky
* 25g rajčín
* 15g cibule
* 20g vajce ½ ks
* 15g horčica 1 lyžička, soľ, čierne korenie

Maslo(ramu) vymiešame do spenenia, pridáme postrúhanú cibuľu a nadrobno posekanú zelenú papriku, rajčiny,
postrúhanú mrkvu, na tvrdo uvarené posekané vajce, soľ,
horčicu a čierne mleté korenie. Všetko dobre premiešame.

## 26. Drožďová nátierka I
*porcia – 180g*

* 30g masla
* 10g droždia
* 20g cibule
* 25g rajčín
* 50g zelenej papriky
* 20g vajce ½ ks
* soľ, čierne korenie, horčica, sardelová pasta, pažítka

Maslo vymiešame do spenenia, pridáme postrúhané droždie a cibuľku, mleté čierne korenie, soľ, horčicu, sardelovú
pastu, uvarené, posekané vajce, pretreté rajčiny a posekanú zelenú papriku. Všetko dobre premiešame a prizdobíme
pažítkou.

## 27. Drožďová pomazánka II
*porcia – 145g*

* 15g masti
* 10g cibule
* 20g droždia
* 10g cibule
* 10g kyslých uhoriek
* 25g salámy
* 20ml mlieka 1 a ½ lyžičky
* 20g vajce ½ ks
* soľ, čierne korenie, sardelová pasta

Droždie upražíme na masti do ružova, pridáme postrúhanú cibuľu a ešte popražíme. Prilejeme mlieko, primiešame vajce a
povaríme na kašu. Do vychladnutej masy pridáme postrúhanú surovú cibuľu, korenie, sardelovú pastu, posekané kyslé
uhorky a salámu a všetko dobre premiešame, podľa chuti nátierku osolíme.

## 28. Nadstavbová nátierka 
*2 porcie – 330g*

* 30g masla
* 30g cibule
* 80g zelenej papriky
* 60g rajčín
* 1 mlieko
* 15g hladkej múky 1 lyžica
* 15g horčice 1 lyžica
* trochu sardelovej pasty, zeleného petržlenu, soľ

V jednej tretine mlieka rozmiešame múku a zavaríme do
dvoch tretín vriaceho mlieka. Povaríme na hustú kašu.

Maslo vymiešame so soľou, horčicou a sardelovou pastou.

Potom pridáme vychladnutú kašu a spolu ešte dobre premiešame. Nakoniec pridáme posekanú zelenú papriklu, cibuľu a
rajčiny.

## 29. Syrová nátierka
*porcia – 120g*

* 30g masla
* 75g syra (postrúhaného)
* 10g cibule
* červená paprika, tlčená rasca,
* horčica, soľ

Do vymiešaného masla primiešame postrúhaný syr a cibuľu,
červenú papriku, tlčenú rascu, horčicu a soľ.

## 30. Bryndzová nátierka
*porcia – 120g*

* 30g masla
* 75g bryndze
* 10g cibule, červená paprika,
* horčica, soľ, pažítka

Do vymiešaného masla primiešame bryndzu, postrúhanú, alebo na jemno nakrájanú cibuľku, pokrájanú pažítku, horčicu,
červenú papriku a soľ.

## 31. Tvarohová nátierka I
*porcia – 120g*

* 30g masla
* 75g tvarohu
* 10g cibule
* tlčená rasca, červená paprika, horčica, soľ, (bazalka)

Do vymiešaného masla primiešame postrúhaný alebo najemno trený tvaroh, postrúhanú alebo na jemno nakrájanú
cibulku, tlčenú rascu, soľ, horčicu a červenú papriku. Môžeme dochutiť posekanou bazalkou, alebo ňou prizdobiť.

## 32. Tvarohová nátierka II
*porcia – 190g*

* 30g masla
* 75g tvarohu
* 10g cibule
* 25g rajčín
* 50g zelenej papriky,
* horčica, soľ

Maslo vymiešame do spenenia, pridáme postrúhaný tvaroh a cibuľu, horčicu, soľ, pokrájané rajčiny a zelenú papriku a
všetko dobre premiešame.

## 33. Med s maslom ako nátierka

Zmes 60% medu a 40% masla zahrejeme na teplotu 40°C,
potom miešame dovtedy, kým sa neutvorí jemná hmota, ktorú necháme v chlade stuhnúť. Je to hmota podobná maslu, no
veľmi jemnej sladkastej chuti.Pre deti je jedinečným pokrmom, môžeme ku nej pridať ako šalát postrúhanú mrkvu s
jablkami, dochutenú citrónovou šťavou a mädovkou.

# Múčniky
## 1. Záhorácke domáce buchty plech
## 2. Domáce buchty

**s marhuľovou marmeládou s makom, tvarohom, orechami**
* 200g pšeničná múka polohrubá výberová -600g
* 3dl mlieka
* 1ks – žĺtok -3ks
* 15g vajce -1ks
* 15g práškový cukor -50g
* 40g maslo, jedlý rastlinný tuk/roztop/-120g
* ½ks – citróna – strúhaná citrónová kôra
* 1ks – slivkový lekvár
* 200g /domáca marhuľová marmeláda, džem s čiernych rýbezlí/
* trochu soli

**Kvások:**

* 0,25dl – mlieko - 0,75dl
* 7g práškový cukor - 20g
* 10g droždia /min-5g/ - 30g
* 12g polohrubej výberovej múky - 40g

**Príprava:**

* 5g tuk na vymastenie plechu
* 5g slnečnicový olej na potretie
* 10g múka výberová-dosku riadne pomúčime

**Maková plnka:**

* 70g pomletého maku, -200g
* 1ks – vanilkový cukor
* 10g hrozienok, voda na sparenie

**Tvarohová plnka:**

* 70g jemného tvarohu
* 250g hrozienka
* 1ks žĺtok
* vanilkový cukor

**Orechová plnka:**

* 70g orechy strúhané
* vanilkový cukor
* 200g hrozienka
* voda na sparenie

## 3. Domáci zemiakový chlieb

**s rascou a ligurčekom**

* 1000g pšeničnej múky hladkej T 650
* 300g zemiakov uvarených v šupke
* 6 vlažnej vody
* 1 lyžička octu
* 1 lyžička soli
* 2 lyžička rasce
* 1 lyžička semiačok ligurčeka lekárskeho

**Kvások:**

* 50g droždia
* 2 vlažnej vody
* 70g múky hladkej, štipka – 5g cukru

(Na čierny chlieb použijeme ražnú hladkú múku)

**Postup:**
V šupke uvarené zemiaky necháme vychladnúť, ošúpeme ich a prelisujeme, prípadne postrúhame. Medzitým pripravíme
kvások, potom v žajdlíku(miske) zmiešame preosiatu múku, vykysnutý kvások, postrúhané zemiaky, vodu, soľ, rascu,
ligurček lekársky a ocot. Cesto necháme

30 minút kysnúť. Potom ho sformujeme (zamiesime) na pomúčenom lopári do oválneho alebo guľatého bochníka
a necháme chvíľu kysnúť. Pečieme v dobre vyhriatej rúre
(250°C, potom 230°C) po dobu 50-60 minút.Počas pečenia bochník potierame vlažnou vodou aj s pár kvapkami
slnečnicového(olivového) oleja (môžeme ho trošku posypať zvyšným semiačkami ligurčeka lekárskeho, docielime výraznú
arómu).

Domáci chlebík je boží dar, so soľou aj na symbolické
privítanie hostí, balíme ho do vyšívanej ľanovej utierky alebo ozdobného prírezu v drevenej miske, chlebničke.
(Na sviatočné dni domáci chlebík, donesieme požehnať!)

**Kysnuté pečivo:**

## 4. Mramorová bábovka
* 30g masla
* 175g práškového cukru, trochu soli
* 1 x balíček vanilínového cukru
  alebo vanilka s práškovým cukrom
* 1 x rumová esencia alebo originál RUM podľa chuti
* 200g 5 vajec
* 375g pšeničnej múky hladkej špeciál 00 extra
* 4 x lyžičky prášku do pečiva
* 5 x lyžíc mlieko, kakao

Postup: Maslo šľaháme najvyššou rýchlosťou asi
30 sekúnd, postupne primiešame cukor, vanilkový cukor a soľ, primiešame vajcia. Nakoniec pridáme múku s práškom do
pečiva a 3 lyžice mlieka. Dve tretiny cesta naplníme do rastlinným tukom vymastenej formy vysypanej troškou
strúhanky, aby sa nám bábovka ľahko vyklopila. Zvyšok cesta s využitím zvyšného mlieka zafarbíme kakaom, naplníme do
formy a vidličkou špirálovými ťahmi vytvoríme mramorový vzor.Pečieme v stredne vyhriatej rúre 50 až 60 minút.

## 5. Moravské vdolečky

(tradičný rodinný recept - Kunovice nad Olšavou)

**Cesto:**

* 1kg preosiatej polohrubej výberovej múky
* 200g práškového cukru
* 250g hera (visa) 1ks rastlinný jedlý tuk
* 120g vajcia domáce 3 ks
* 1 celé vajce a 1 žĺtok do cesta
* 1 celé vajce a 1 bielok na potieranie-rozšľahané

**Kvások:**

* 50g 1ks kvasnice, cukor, soľ, múka výberová-lyžička
  necháme dobre zdvihnúť prikrytý kvások.
* 200g domáci slivkový lekvár(povidlá)

**Posypátko:**

* 250g hladká múka špeciál
* 100g práškového cukru
* 125g hera ½ks rastlinný jedlý tuk

Posypátko rukou vypracujeme, prehnetieme, aby sa robili kúsky a tiež sa sypalo.

**Plnka:**

* 750g tvaroh čerstvý
  alebo 3ks kocky po 250g jemného mäkkého tvarohu
* 150g sušené hrozienka (1 balenie)
* 20g 1 žĺtok z domáceho vajca
  (bielok môžeme dať do cesta)
* 1ks vanilínový cukor alebo vanilka
* 100g práškového cukru, odhadnúť podľa chuti

Múku preosiatu so zdvihnutým kváskom, tukom, vajcom a práškovým cukrom vymiesime na vláčne cesto, aby sa dobre
oddeľovalo od varešky a necháme v teple prikryté utierkou
nakysnúť, asi 1 hodinu, podľa teploty kysnutia. Z vykysnutého cesta vyberáme lyžičkou menšie kopčeky, potom ich
vymiesime na guľky, ktoré rukou roztiahneme a plníme tvarohovou plnkou. Do plnky dávame 3 – 4ks hrozienok. Vdolečky
dáme na tukom vymastený plech, navrch vdolečka sa urobí jamka, do nej sa špičkou nožíka dá slivkový lekvár, potom sa
vdolečky potrú rozšľahaným vajíčkom, navrch na lekvár sa dá kopček posypátka.

Pečenie: Rúru nahrejeme na 200°C, vdolečky dáme piecť a po chvíli stiahneme teplotu na 150°C pečieme do začervenania
- podľa vlastností a výkonu rúry.

Po vychladnutí moravské vdolečky metličou potrieme čerstvým rozpusteným maslom a môžeme posypať práškovým cukrom s
pravou vanilkou.

## 6. Moravské rohlíčky s makovou plnkou
Cesto a posypátko je rovnaké ako u vdolečkov

**Plnka:**

* 250g mletý mak
* 120g práškový cukor
* postrúhaná kôra z 1ks citróna podľa chuti
* trošku slnečnicového, olivového oleja a plnku,
* (maslo, vanilka)

spariť vriacim čajom alebo vodou s varnej kanvice, plnka musí byť dostatočne hustá, robíme z nej menšie šúľky –
valčeky do trojuholníčkov.

Z vykysnutého cesta robíme lyžičkou väčšie kopčeky na guľky, ktoré roztiahneme a rozdelíme na 4 časti-roztiahnuté
kruhové trojuholníčky plníme valčekom – šúľkom makovej plnky, preponu trojuholníčka preložíme cez plnku-zhrnieme do
seba a koniec – špičku preložíme navrch
a vytvarujeme menší rožtek. Natrieme rozšľahaným vajíčkom a natretou stranou obalíme podľa potreby v posypátku.

Pečieme rovnako ako vdolečky.

## 7. Moravské orechové rohlíčky

Cesto a posypátko rovnaké.

**Plnka:**

* 300g postrúhaných orechov (na mlynku)
* 150g práškového cukru, vanilka

podobne sparíme, aby sa dali robiť valčeky do trojuholníčkov, ktoré preložíme preponou navrch na plnku a rožtek
trojuholníčka zahneme navrch, potom roztiahneme do tvaru rohlíčka, potrieme rozšľahaným vajcom a obalíme vrchnú
stranu v posypátku.

Pečenie je rovnaké.

## 8. Ovocný slivkový koláč so strúhankou

**marhuľový, ríbezľový, čerešňový, čučoriedkový, z miešaného ovocia (s posýpkou)**

* 500g krupicovej múky 8 porcií po 250g
* 70g kryštálového cukru
* 70g margarínu (jedlého rastlinného tuku)
* 20g droždia
* 1kg sliviek
* 100g práškového cukru
* 50g strúhanky
* 2,5dl mlieko podľa potreby
* 40g vajce 1 ks, soľ

**Posypátko:**

* 250g hladká múka špeciál
* 100g práškového cukru
* 125g hera ½ ks(ak chýba doplniť slnečnicovým olejom)

Do preosiatej múky dáme zdvihnutý kvások, alebo hneď cukor, rozpustený tuk, droždie, soľ, vajce, vlažné mlieko
a vypracujeme tuhšie cesto, ktoré sa oddeľuje od varešky a necháme na teplom mieste vykysnúť. Vykysnuté cesto na
pomúčenom lopári vyvaľkáme asi na hrúbku 1 cm a dáme na vymastené plechy. Slivky vylúpeme, jeden koniec nakrojíme a
roztiahneme do tvaru vejárika a uložíme na cesto tesne vedľa seba kožkou dolu. Cesto posypeme strúhankou a cukrom,
alebo vypracovanou posýpkou a pečieme v stredne teplej rúre. Upečené koláče krájame na štvorčeky alebo obdĺžničky.
Namiesto sliviek môžeme použiť iné alebo miešané ovocie (slivky, jablká, ríbezle).

## 9. Vianočka 
*6 porcií asi 250g*

* 1kg krupicovej múky
* 150g práškového cukru
* 150g masla (hery, visy, margarínu)
* 40g droždia 1 ks
* 60g žĺtky 3ks (bielky na potretie)
* 5 mlieko (½ l), soľ

Do preosiatej múky dáme zdvihnutý kvások, alebo hneď
cukor, žĺtky, maslo, droždie, vlažné mlieko, soľ a vypracujeme na cesto, ktoré necháme na teplom mieste vykysnúť.
Vykysnúté na pomúčenom lopári rozdelíme na štyri väčšie diely, tri menšie a dva ešte menšie, ktoré rozšúľame na
rovnako dlhé pásy (asi 50cm).

Vianočku pletieme takto: zo štyroch šúľkov upletieme dlhý pletenec, ktorý položíme na vymastený plech. Prostriedok
roztlačíme, aby druhý pletenec dobre zapadol, a potrieme bielkom. Z druhých troch šúľkov upletieme ďaľší pletenec,
ktorý položíme na prvý a tiež potrieme biekom, aby sa pletence dobre spojili. Navrch na tretie poschodie dáme
pletenec urobený z dvoch najtenších šúľkov. Konce vianočky spojíme, necháme ju vykysnúť, potrieme žĺtkom a pečieme v
stredne teplej rúre, asi trištvrte hodiny.

## 10. Kapustníky z hlávkovej kapusty s karamelom

hrozienkami, domácou slaninkou a bylinkami

* 300g krupicovej múky / 4 porcie asi 275g
* 30g margarín(jedlý rastlinný tuk)
* 30g kryštálového cukru
* 10g droždia
* 500g hlávkovej kapusty
* 30g cibule (šalotky)
* 30g bravčovej masti
* 50g kryštálového cukru
* 50g domácej prerastanej slaninky
* 50g hrozienok
* 20g masti na pomastenie, cesnak (koreniny)
* 40g vajce 1ks (ocot/citrónová šťava)
* mlieko podľa potreby
* soľ, tlčená rasca, biele korenie, červená paprika, vegeta,

**Bylinky na dochutenie plnky z vychladnutej udusenej hlávkovej kapusty na karameli:**

(čerstvá zelená posekaná majoránka, bazalka, šalvia a zádušník brečtanovitý).

Do preosiatej prevzdušnenej múky pridáme rozpustený margarín, droždie (zdvihnutý kvások), vajce, soľ, cukor,
vlažné mlieko a vypracujeme tuhšie cesto, ktoré necháme na teplom mieste vykysnúť. Na rozpálenej masti (oleji)
upražíme cukor na karamel, pridáme nadrobno posekanú cibuľku, hlávkovú kapustu, osolíme, dochutíme a dusíme,
nakoniec pridáme sparené hrozienka, oškvarenú domácu slaninku a posekáne obľúbené bylinky. Vykysnuté cesto na
pomúčenom lopári vyvaľkáme vykrajujeme väčším pohárom kolieska, alebo pokrájeme na rovnaké štvorčeky, ktoré plníme
vychladnutou kapustovou plnkou. Po zabalení ich dáme na vymastený plech, dookola roztlačíme, necháme vykysnúť,
pomastíme rozpusteným tukom (pred dopečením môžeme do rozpusteného tuku-masti pridať na dochutenie tlačený cesnak
dochutený bielym korením, vegetou, drtenou rascou a červenou paprikou). Pečieme v stredne teplej
rúre, najprv vyhriatej na 200°C, po chvíli na 150°C.

## 11. Jogurtový koláč s broskyňami a pistáciami

6 porcií asi po 275g

* 150g bieleho prírodného jogurtu
* 300g polohrubej múky
* 7g prášok do pečiva (1 kávová lyžička)
* 300g cukru (práškového)
* strúhaná kôra (1 citrón)
* 120g vajcia 3ks
* 150ml slnečnicového oleja
* 480g kompótových polených broskýň na obloženie
* 100g marhuľovej(pomarančovej)marmelády na potretie
* 25g pistácií na posýpku

Postup: Jogurt dáme do uzatvárateľnej 3 l nádoby, téglik umyjeme a utrieme. Múku zmiešame s práškom do pečiva,
preosejeme, primiešame cukor a citrónovú kôru a vysypeme do jogurtu. Pridáme vajcia a olej, nádobu pevne uzavrieme
a viackrát silno potrasieme 15 až 30 sekúnd, podľa konzistencie potravín. Nakoniec ešte raz dôkladne premiešame,
šľahačom alebo varechou, nalejeme na vymastený plech (rozmer 30X40cm) a povrch zahladíme.

Broskyne nacháme odkvapkať (môžeme použiť aj polené čerstvé broskyne oddelené od kôstky) a rozdelíme ich na cesto.
Plech dáme do rúry a pečieme ich v predhriatej rúre 30 minút.

(Pečenie: elektrická rúra: 200°C, teplovzdušná rúra) 180°C, Plynová rúra: stupeň 3-4)

Plech postavíme na kuchynskú mriežku. Marmeládu pretrieme cez sito, v malom kastróliku je zohrejeme a potrieme ňou
ešte horúci koláč. Nakoniec posypeme posekanými pistáciami.

## 12. Makové ježe 
*5 porcií asi 250g*

* 500g krupicovej múky
* 20g droždia - ½ ks
* 50g kryštálového cukru
* 70g hera, visa – jedlý rastlinný tuk
* 40g vajce 1 ks
* 250ml mlieko - podľa potreby, soľ

**Plnka:**

* 150g pomletého maku
* 60g práškového cukru
* 1 horúcej vody
* citrónová kôra - ½ citrónu, mletá škorica alebo vanilka

Postup: Spravíme kvások, alebo do preosiatej múky pridáme droždie, cukor, rozpustaný margarín, vajce, soľ, vlažné
mlieko a vypracujeme na tuhšie cesto, ktoré nacháme na teplom mieste vykysnúť. Vykysnuté cesto na pomúčenom lopári
rozvaľkáme, kolieskom pokrájame na rovnaké štvorce, ktoré plníme makovou plnkou. Okraje cesta stlačíme a sformujeme
ježe, ktoré necháme na pomastenom plechu vykysnúť. Potrieme rozšľahaným vajcom a povrch cesta nastriháme čistými
nožnicami, počnúc od hlavy dozadu tak, aby vznikli ostne. Koniec cesta pretiahneme dop podoby ňucháčika, z hrozienok
urobíme oči a pečieme v stredne teplej rúre.

Plnka: Vodu s cukrom dáme variť, keď vrie, pridáme zomletý mak, pomiešame a necháme na miernom ohni odpariť, nakoniec
pridáme postrúhanú citrónovú kôru a škoricu (vanilku).

## 13. Šišky 
*3 porcie asi 250g*

* 300g krupicovej múky
* 30g kryštálového cukru
* 10g droždia
* 30g margarín-rastlinný jedlý tuk
* 40g 2 žĺtky
* 120g masti alebo oleja na vyprážanie
* 20g práškový cukor na posypanie, soľ,
* mlieko podľa potreby

Do preosiatej múky dáme cukor, rozdrobené droždie, rozpustený tuk, žĺtky, soľ a vlažné mlieko. Vypracujeme cesto,
ktoré necháme na teplom mieste vykysnúť.

Na pomúčenom lopári cesto vyvaľkáme asi na hrúbku 2 cm a okrúhlou formičkou vykrajujeme kolieska. Znovu necháme
vykysnúť a potom v horúcom tuku vyprážame a posypeme práškovým cukrom.

Šišky možno pripraviť aj plnené, podobne jako buchty.

## 14. Fánky 
*2 porcie asi 200g*

* 250g polohladkej múky (na ½ hladká a hrubá)
* 30g margarínu
* 20g práškového cukru
* 20g 1 žĺtok
* ¼ks balíčka prášku do pečiva - ML
* 50g kyslej smotany, podľa potreby, 2-3 lyžice
* 20g práškového cukru, soľ

Do preosiatej múky pokrájame margarín, pridáme soľ, cukor, žĺtok, prášok do pečiva, smotanu a vypracujeme husté
cesto, trochu redšie jako na rezance. Cesto necháme asi pol hodiny stáť. Potom ho vyvaľkáme na hrúbku stebla,
ostrôžkou pokrájame na rovnaké štvorčeky, ktoré uhlopriečne, jeden roh pretiahneme cez otvor a vyprážame.

Nakoniec posypeme cukrom.

## 15. Hanácke koláče 
*6 porcií asi 250g*

* 500g krupicovej múky
* 70g kryštálového cukru
* 70g margarínu
* 20g droždia - ½ ks
* 40g 1 vajce
* 250ml mlieko podľa potreby, soľ

**Plnka:**

* 250g jemného tvarohu
* 50g práškového cukru
* 150g lekváru (povidiel)-slivkového, marhuľového
* 20g 1 žĺtok, citrónová kôra

**Posýpka:**

* 20g masla
* 20g krupicovej (hladkej) múky
* 20g práškového cukru

Do múky pridáme cukor, rozpustený tuk, droždie, vajce, soľ, vlažné mlieko a vypracujeme na tuhšie cesto, ktoré
necháme na teplom mieste vykysnúť. Vykysnuté na pomúčenom lopári vyvaľkáme, pokrájame na rovnaké štvorce a plníme
tvarohovou plnkou. Naplnené kúsky dáme na vymastený plech, roztlačíme dookola a necháme vykysnúť. Potom dáme do
prostriedku každého koláča kúsok lekváru, posypeme ho posýpkou a upečieme v stredne teplej rúre.

Plnka: Tvaroh vymiešame so žĺtkom, cukrom a postrúhanou citrónovou kôrou.

Posýpka: Maslo rozdrobíme s múkou a cukrom.

## 16.Kysnuté rožky
* 500g krupicovej múky
* 50g kryštálového cukru
* 40g masla/jedlého rastlinného tuku
* 10g soli
* 15g droždia
* 20g vajce 1ks menšie
* 2,5dl mlieko

Spravíme si kvások s droždia, 1dl mlieka, cukru, štipky soli a lyžičky múky, necháme ho zdvihnúť prikrytý utierkou na
teplom mieste, potom do preosiatej múky zamiešame zvyšné vlažné mlieko, pridáme rozpustený tuk, soľ, vajce a
vypracujeme cesto, ktoré sa oddeľuje od varešky a necháme ho na teplom mieste vykysnúť. Vykysnuté rozdelíme na
rovnaké kúsky, ktoré na pomúčenom lopári vyvaľkáme a sformujeme na rožky. Pokladieme ich na tukom vymastený plech,
necháme ešte nakysnúť a pečieme v stredne teplej rúre.

## 17.Kysnuté maslové rožky zo skladaného cesta

Plnené lekvárom, sypané orechami a vanilkou

* 350g hladkej múky
* 250g masla alebo margarínu
* 40g vajce 1ks
* 20g droždia
* 30g práškového cukru
* mlieko podľa potreby, soľ

**Plnka:**

* 200g lekváru (povidiel)
* 50g posekané orechy
* 30g práškového cukru na posypanie
* 5g vanilka

Tretinu múky spracujeme a margarínom na cesto, z ktorého sformujeme kocku a necháme ju stuhnúť na chladnom mieste. Do
zvyšnej múky dáme trochu soli, cukor, studené mlieko, droždie a vypracujeme cesto, ktoré necháme na pomúčenom lopári
asi ¼ hodiny stáť.

Potom ho rozvaľkáme do štvorca. Do prostriedku položíme stuhnutú kocku rohmi k stredom strán štvorca, okraje cesta
preložíme cez kocku, a to tak, aby v ňom bola úplne zabalená. Váľkom kocku v ceste roztlačíme a vyvaľkáme asi na
hrúbku 1 cm. Cesto zložíme po šírke trikrát na seba a necháme ho asi štvrť hodiny stáť. Toto skladanie a
prevaľkávanie opakujeme trikrát. Potom cesto na pomúčenom lopári rozvaľkáme asi na hrúbku 1cm, pokrájame na rovnaké
obdĺžniky (trojuholníčky), na ktoré dáme lekvár. Okraje cesta preložíme po dĺžke cez lekvár na seba, sformujeme do
podkovy, potrieme rozšľahaným vajcom a posypeme posekanými orechmi. Rožky pečieme v horúcej rúre. Z cesta môžeme
formovať aj trojuholníky. Upečené posypeme cukrom, pripadne vanilkou.

## 18. Kysnutá trená bábovka

* 500g krupicovej múky
* 100g margarínu, jedlého rastlinného tuku (masla)
* 150g práškového cukru
* 50g hrozienok
* 40g droždia 1 balenie
* 60g žĺtky 3ks
* 2 mlieko
* 20g práškový cukor na posypanie, vanilka, soľ

Tuk vymiešame s cukrom, pridáme žĺtky, soľ a spolu miešame asi ¼ hodiny. Potom pridáme droždie rozmiešané vo vlažnom
mlieku, preosiatu múku a vypracujeme cesto do ktorého zamiešame umyté hrozienka. Cesto dáme do vymastenej, jemne
vysypanej bábovkovej formy a necháme nakysnúť. Bábovku pečieme v stredne teplej rúre asi
¾ hodiny. Upečenú bábovku vyklopíme a posypeme cukrom s vanilkou.

## 19.Krehký orechový závin

(makový, tvarohový, jablkový závin)

* 600g polohrubej múky
* 250g margarínu
* 50g práškového cukru
* 30g droždia
* 80g vajcia 2ks
* 2 mlieko
* 20g práškového cukru

**Plnka:**

* 200g zomletých orechov
  (zomletého maku, jemného tvarohu, žĺtok, hrozienka, strúhané jablká)
* 200g kryštálového cukru
* 1 vody
* citrónová kôra, škorica (vanilka)

Tuk rozdrobíme s múkou, pridáme droždie rozmiešané s cukrom a vlažným mliekom, vajce, soľ a vypracujeme cesto, ktoré
necháme nakysnúť. Potom ho na pomúčenom lopári rozvaľkáme asi na hrúbku 2 cm, potrieme plnkou, stočíme a dáme na
vymastený plech, závin potrieme rozšľahaným vajcom a necháme vykysnúť. Znovu potrieme rozšľahaným vajcom, upečieme v
stredne teplej rúre a posypeme cukrom.

Plnka: cukor rozvaríme s vodou, prisypeme zomleté orechy, pomiešame a nakoniec pridáme postrúhanú citrónovú kôru,
mletú (tlčenú) škoricu.

Závin pripravujeme aj s makovou, tvarohovou, jablkovou plnkou.

## 20.Bratislavské rožky - orechové, makové

* 300g polohrubej výberovej múky
* 20g droždia
* 120g margarínu, jedlého rastlinného tuku
* 20g práškového cukru
* 40g žĺtky 2ks
* 1 mlieko, soľ

Plnka: ako predošlý krehký závin

* 200g orechov
* 200g kryštálového cukru
* 1 vody, citrónová kôra, škorica

Z múky, droždia, najemno pokrájaného tuku, cukru, žĺtka, soli vypracujeme cesto oddeľujúce sa od varešky,
ktoré necháme asi pol hodiny stáť. Potom ho rozdelíme na 20 - 25 kúskov, z ktorých formujeme guľky. Na lopári
rozvaľkáme do tvaru elipsy a potrieme orechovou alebo makovou plnkou. Potom ich stočíme, potrieme rozšľahaným
žĺtkom, dáme stuhnúť na chladné miesto, znovu sformujeme
(aby žĺtok popraskal) a upečieme v stredne teplej rúre.

## 21.Slané tyčinky
* 500g hladkej múky
* 350g margarínu/rastlinného jedlého tuku
* 40g žĺtky 2ks
* 20g droždia
* soľ, mlieko, rasca

Múku, tuk, žĺtky a droždie s mliekom spracujeme na tuhšie cesto. Necháme asi hodinu stáť, potom rozvaľkáme na
pomúčenom lopári na hrúbku asi 1 cm, potrieme rozšľahaným vajcom, kolieskom nakrájame na tyčinky, posypeme soľou a
rascou, pokladieme na suchý plech a pečieme v mierne teplej rúre.

## 22.Slané tyčinky vytláčané
* 300g krupicovej múky
* 120g bravčovej masti
* 20g droždia
* soľ, žĺtok, kyslá smotana

Múku, masť, droždie, soľ, žĺtok, kyslú smotanu (podľa potreby) spracujeme na polotuhé cesto a necháme ho prikryté
utierkou stáť asi pol hodiny. Potom cesto vložíme do stojčeka (mlýnka) a s hladkou formičkou vytláčame. Vytlačené
cesto pokrájame na 6-7 cm tyčinky, ktoré položíme na suchý plech, potrieme rozšľahaným vajcom a posypeme rascou a
soľou. Pečieme v stredne teplej rúre.

## 23.Škvarkové pagáčiky
* 300g hladkej múky špeciál
* 150g bravčových domácich škvariek
* 80g margarín/ jedlý rastlinný tuk
* 20g droždia
* 40g vajce 1ks
* soľ, mleté čierne korenie, mlieko

Z múky, droždia, vajca, soli, čierneho korenia a mlieka vypracujeme cesto. Asi po pol hodine pridáme doň posekané
(pomleté) domáce škvarky zmiešané s raslinným tukom (margarínom), trikrát rozvaľkáme a preložíme ako lístkové cesto.

Potom ho znova na lopári rozvaľkáme na hrúbku asi 1,5 cm a formičkou vykrajujeme pagáčiky, ktoré potrieme vajcom,
necháme v teple nakysnúť, znovu potrieme vajcom a upečieme v stredne teplej rúre.

## 24. Jablkový koláč 
*4 porcie po 200g*

* 250g múka polohrubá výberová
* 40g smotana 2 lyžice
* 5g prášok do pečiva ½ lyžičky
* 100g maslo alebo margarín
* 90g práškový cukor
* 80g vajcia 2 ks

**Na plnku:**

* 200g jablká 3-4ks, olúpané, pokrájané na plátky
* 40g cukor, mletá škorica
* 50g hrozienka (môžeme namočiť v rume)

Na vymastenie formy - zapekacej panvice
maslo alebo margarín, strúhanka na vysypanie

**Varenie:**

Maslo s cukrom vymiešame dopenista, po jednom primiešavame vajcia, zmiešame múku spolu s práškom do pečiva a spolu
so smotanou pridáme do maslovej peny.

Zapekaciu panvicu vymastíme a vysypeme strúhankou. Vlejeme do nej riedke cesto. Jablká olúpeme a pokrájame na jemné
plátky, hrozienka sparíme, aby zmäkli, plátky jabĺk zatlačíme do cesta, posypeme hrozienkami, cukrom
a škoricou pečieme pri použití funkcie crisp asi

10 minút na mikrovlnke, alebo v stredne teplej rúre. Jablkový koláč môžeme podávať so šľahačkou alebo zmrzlinou.

## 25. Banánový koláč 
*4 porcie po 190 až 200g*

* 80g vajcia 2ks
* 125g práškového cukru
* 100g zrelý banán 1 ks
* 45g strúhaného kokosu
* 150g polohrubej výberovej múky
* 12g prášok do pečiva 1ks - 1 lyžička

**Na ozdobenie:**

* 200g banány 2 ks
* 30g strúhaného kokosu 2 lyžičky

**Na vymastenie zapekacej panvice-formy:**

* 5g maslo alebo margarín
* 3-5g strúhanka na vysypanie

**Varenie:**

Maslo s cukrom vymiešame dopenista, banán rozmixujeme ručným mixérom, alebo roztlačíme vidličkou. Roztlačený banán
spolu so strúhaným kokosom primiešame k vajíčkám s cukrom. Múku zmiešanú s práškom do pečiva pridáme do zmesi.

Zapekaciu panvicu vymastíme a vysypeme strúhankou.

Vlejeme do nej zmes. Banán pokrájame na kolieska, ktoré poukaldáme do zmesi a posypeme kokosom. Pečieme 8 minút na
funkcii crisp v mikrovlnke alebo v stredne teplej rúre.

Môžeme podávať a prizdobiť so šľahačkou alebo zmrzlinou.

## 26.Jablkový krémový koláč 5 porcií po 280g
* 300g hladkej múky špeciál
* 160g práškového cukru
* 40g vajce
* 200g masla
* 75g hrozienok
* 0,3dl jemného rumu (až 0,5 dl)
* 500g kyslých jabĺk - citrónky
* 15g šťava z ½ citróna
* 30g vanilkového pudingového prášku
* 4 smotany na šľahanie
* 5g vanilkový cukor ½ ks
* 20g žĺtok, štipka soli

Z preosiatej múky, 100g práškového cukru, soli, vajca a
postrúhaného - najemno pokrájaného masla vypracujeme hladké cesto a na 30 minút ho dáme na chladné miesto.

Hrozienka umyjeme, namočíme do rumu. Jablká očistíme, rozpoltíme, vyberieme jadrovník a potrieme citrónovou šťavou.
Cesto rozdelíme na 2 časti, vložíme do hlbšieho plechu a kraje mierne vytlačíme. Polovičky jabĺk naplníme
hrozienkami a reznou stranou položíme na cesto.

V časti smotany rozmiešame pudingový prášok. Zvyšnú smotanu dáme variť so 60g práškového cukru a polovicou
vanilkového cukru, do vriacej vlejeme rozmiešaný puding a krátko povaríme. Rovnomerne nalejeme na jablká, prikryjeme
druhou časťou cesta, kraje postláčame a v rúre
vyhriatej na 180°C pečieme asi hodinu. 15 minút pred dopečením potrieme rozšľahaným žĺtkom.

## 27. Mafinky
*3 porcie po 215g*

* 125g masla
* 150g práškového cukru
* 12g vanilkový cukor 1ks
* 120g vajcia 3ks
* 180g hladkej muky špeciál
* 6g kypriaceho prášku do pečiva - 1ČL
* 50g posekaných pistácií, papierové košíčky

Maslo s práškovým a vanilkovým cukrom vymiešame dopenista. Postupne pridávame po 1 vajci a vždy dôkladne vymiešame.

Nakoniec vmiešame preosiatu hladkú múku zmiešanú s kypriacim práškom. Na plech rozložíme papierové košíčky, do dvoch
tretín naplníme cestom, posypeme na jemno posekanými pistáciami a v rúre vyhriatej na 180°C upečieme doružova.

## 28.Čerešňový (višňový) koláč s posýpkou

4 porcie asi po 260g
* 160g polohrubej výberovej múky
* 100g práškového cukru
* 6g kypriaceho prášku do pečiva ½ ks
* štipka soli
* 6g mletej škorice 1ČL
* 40g domáce vajce 1ks
* 100g masla/jedlý rastlinný pokrmový tuk
* 500g čerešní alebo višní

**Posýpka:**

* 50g mletých orechov
* 30g kryštálového cukru
* 12g vanilínový cukor 1ks
* 50g čerstvé maslo

Do misy preosejeme múku, zmiešame s cukrom, kypriacim práškom, soľou, škoricou, pridáme rozšľahané vajce a roztopené
vychladnuté maslo. Vypracujeme hladké jemné cesto, vložíme do vymastenej, múkou vysypanej formy a rovnomerne
roztlačíme. Čerešne (višne) umyjeme, vykôstkujeme, rozložíme na cesto a posypeme posýpkou. Koláč vložíme do
vyhriatej rúry a upečieme do ružova,
(mikrovlnka -pečieme na funkcii CRISP 10-15 min, podľa gramáže.) Na posýpku v miske zmiešame mleté orechy,
kryštálový a vanilínový cukor a zmäknuté maslo.

## 29.Banánová roláda 6 porcií po 190g

* 200g domácich vajec 5ks
* 80g krupicového kryštálového cukru 5PL (až 100g)
* 80g polohrubej múky 5PL (až 100g)

**Krém:**

* 100g práškového cukru
* 100g čokolády na varenie
* 250g masla
* 0,5dl jemného rumu
* 250g Banány 2ks

Z bielkov vyšľaháme tuhý sneh, do ktorého zamiešame žĺtky a postupne pridávame múku a zľahka premiešame.

Plech vyložíme mastným papierom na pečenie, cesto naň rozotrieme a upečieme vo vyhriatej rúre. Upečené cesto
vyklopíme na vlhkú utierku a spolu s papierom stočíme do rolády. Necháme dobre vychladnúť. Vychladnutý plát zbavíme
papiera, potrieme krémom, obložíme pozdĺžne rozkrojenými banánmi a pevne stočíme, vrch rolády potrieme zvyšným
krémom. Na krém si roztopíme čokoládu nad parou, maslo s cukrom vymiešame do peny, pridáme zmäknutú, vychladnutú
čokoládu, jemný rum, 2 banány a dobre do hladka, jemne vymiešame.

## 30. Jablkový koláč so strúhaných jabĺk

6 porcií asi po 225g

* 300g polohrubej múky
* 80g 2 vajcia
* 250g kryštálového cukru
* 2 slnečnicového oleja
* 400g očistených strúhaných jabĺk
* 5g sódy bikarbóny 1KL
* 2-3g na špičku noža kypriaci prášok
* 100g čokoláda na varenie na polevu

V miske zmiešame vajcia s cukrom, pridáme olej, múku, sódu bikarbónu, kypriaci prášok a nakoniec jablká. Necháme
trochu postáť a dáme na vymastený, múkou vysypaný plech mierne piecť. Po vychladnutí polejeme čokoládovou
polevou.

## 31. Zemiakové pampúšiky (dolky) s tvarohom

3 porcie asi po 250g – slané

* 250g zemiakov
* 250g jemného tvarohu
* 40g vajce 1ks
* 50g múky
* 50g tuku, soľ
* 1 kyslej smotany

Obielené zemiaky umyjeme a uvaríme v slanej vode. Uvarené zemiaky scedíme, prelisujeme a necháme vychladnúť. Potom
pridáme prelisovaný tvaroh, múku, vajce, soľ a všetko dobre premiešame. Z oboch strán vyprážame na horúcom tuku.

Ukladáme na plech a v rúre alebo mikrovlnke funkcia CRISP zapečieme.

Podávame horúce poliate kyslou pochúťkovou smotanou.

## 32.Slivkový mrveničkový koláč

Marhuľový mrveničkový koláč

5 porcíí po 230g

* 150g masla
* 150g práškového cukru
* 350g hladkej múky špeciál
* 8g prášku do pečiva 1,5 ČL
* 40g vajce 1ks
* 450g rozpolených sliviek alebo marhúľ

V miske vymiešame maslo, cukor, pridáme hladkú múku
s práškom do pečiva, vyšľahané vajce a vidličkou vypracujeme mrveničkové cesto. Okrúhlu formu vymastíme, vyložíme
papierom na pečenie, a rovnomerne do formy natlačíme opakom lyžice polovicu cesta. Naň poukladáme rozpolené slivky
(marhule) reznou ranou naspodku a posypeme ich zvyškom cesta. Dáme do vyhriatej rury a pečieme pri strednej teplote
150°C asi 45 minút.

## 33.Egrešové rezy 20 porcií asi po 100g
* 120g domáce vajíčka 3ks
* 200g stuženého tuku/masla
* 300g práškového cukru
* 350g polohrubej výberovej múky
* 30g kakaa 2PL
* 8g sódy bikarbóny 1KL, špička noža kypriaceho prášku
* 50g hrozienok
* 60g hrsť posekaných orechov
* 7 egrešový kompót (alebo čerstvé egreše, šťava)
* 100g čokoláda na varenie na polevu
* 70g malinový, čučoriedkový, domáci džem

V miske vymiešame stužený tuk(maslo) s cukrom pridáme postupne vajíčka, múku s sódou bikarbónou a práškom do pečiva,
kakao, posekané (mleté) orechy, hrozienka.

Všetky suroviny starostlivo vymiešame a nakoniec pridáme celý pohár zaváraných egrešov aj so šťavou (7dl).

Cesto vylejeme na vymastený múkou vysypaný plech, dáme piecť do vyhriatej rúry.

Upečený koláč potrieme džemom a polejeme čokoládovou polevou.

## 34. Prázdny koláč
*7 porcií asi po 100g*

* 300g polohrubej výberovej múky
* 3-5g soli 1ČL
* 50g kryštálového cukru
* 10g postrúhaná citrónová kôra z 1 citróna
* 1,5dl mlieko
* 20g droždie ½ ks
* 80g masla
* 40g domáce vajce 1ks
* 30g kakaového prášku
* 20g prášku na posypanie (vanilka)

Do misy preosejeme múku, zmiešame so soľou, cukrom a citrónovou kôrou. Spravíme kvások, do vlažného mlieka
s jednou lyžičkou cukru, troškou soli rozdrobíme droždie,
posypeme lyžičkou múky, necháme vykysnúť, vlejeme do múky, pridáme postrúhané, alebo najemno pokájané maslo,
rozšľahané vajce a pomocou varechy vypracujeme na hladké cesto. Rozdelíme na 2 polovice a do jednej zapracujeme
kakao zmiešané s práškovým cukrom. Cestá posypeme trochou múky, prykryjeme utierkou a na teplom mieste necháme
vykysnúť. Na pomúčenom lopári (doske) rozgúľame bledé cesto, prikryjeme rozgúľaným tmavým kakaovým cestom a
zvinieme, vložíme do vymastenej vencovej formy, popicháme vidličkou, potrieme mliekom a vo vyhriatej rúre
upečieme. Posypeme práškovým cukrom s vanilkou.

**Lístkové pečivo:**

## 35.Lístkové cesto základné 500g

* 250g hladkej múky špeciál
* 250g margarínu/jedlého raslinného pkrmového tuku
* voda, ocot, soľ

1/3 múky s margarínom spracujeme na cesto, z ktorého sformujeme kocku a necháme stuhnúť na chladnom mieste.

Do zvyšnej múky dáme trochu octu, soli a toľko vlažnej vody, aby sme dosiahli vláčne závinové cesto. Cesto dobre
vypracujeme na pomúčenom lopári a necháme asi ¼ hodiny stáť. Potom ho vyvaľkáme do väčšieho štvorca.

Do prostriedku položíme stuhnutú kocku rohmi k stredom strán štvorca, kraje cesta preložíme cez kocku, a to tak,
aby v ňom bola úplne zabalená. Váľkom kocku v ceste roztlačíme a vyvaľkáme ho asi na 1cm hrúbku.

Cesto zložíme po šírke 3krát na seba a necháme na chladnom mieste asi šrvrť hodiny stáť. Potom znovu rozvaľkáme na
hrúbku 1 cm a 3krát zložíme na seba.

Toto skladanie a prevaľkávanie cesta opakujem trikrát.

Cesto môžeme upiecť s celku, plniť krémom a nakrájať na rezy, alebo ho pokrájame na štvorce, plníme lekvárom a
zložíme na šatku. Z cesta pečieme aj trubičky, ktoré plníme šľahačkou alebo sladkým vareným snehom.

## 36. Lístkový závin s tvarohom - Tyrolský závin (štrúdla)
*5 porcií po 220g*

* 200g hladkej múky špeciál
* 200g margarínu
* voda, soľ, ocot

**Plnka:**

* 500g jemného tvarohu
* 20g žĺtok 1ks (20g rozšľahané vajce)
* 150g práškového cukru
* 50g hrozienok (namáčaných v 0,3dl jemného rumu)
* 10g vanilka

Postup je rovnaký ako pri základnom lístkovam ceste,
3x zložené lístkové cesto na pomúčenom lopári rozvaľkáme, asi na hrúbku 1 cm do tvaru obdĺžnika.
Rozrežeme ho na polovice a dáme na suchý plech.

**Plnka:**

Tvaroh vymiešame so žĺtkom, cukrom, postrúhanou citrónovou kôrou, hrozienkami, vanilkovým cukrom a rozotrieme ho na
lístkové cesto po dĺžke.

Okraje cesta preložíme cez tvaroh na seba a potrieme rozšľahaným vajcom. Pečieme v horúcej rúre.

Namiesto tvarohu môžeme dať očistené, postrúhané jablká s mletými orechmi.

## 37. Krémeš šľahačkový
*24ks krémešov po 75g*

* 250g lístkové cesto 1 balenie (čerstvé - mrazené)
* 175g vaječné bielky 7 ks
* 2ks balenia čerstvej šľahačky 33% asi 4dcl

**Krém:**

* 7 vody
* 80g zlatého klasu 2ks
* 12g vanilka 1ks
* 200g kryštálového cukru
* 20g práškový cukor na posypanie
<p>Z vody, Zlatého klasu, vanilky a kryštálového cukru uvaríme hustú kašu. Lístkové cesto rozdelíme na 2 časti na lopári
    pomúčenom trošku hladkou múkou rozvaľkáme a upečieme ho vo vyhriatej rúre. Po vychladnutí jedno cesto rozkrájame
    ostrým nožom na štvorce (24 ks).
<p>Na druhý plech vylejeme hustú kašu, do ktorej sme za tepla vyšľahali tuhý sneh zo 7 bielkov. Rozotrieme a necháme
    vychladnúť. Po vychladnutí natrieme vyšľahanou šľahačkou. Nakoniec naukladáme štvorce a šľahačkový krémeš podľa ních
    nakrájame. Posypeme cukrom.

## 38. Lístkové trojuholníčky
* 500g lístkové cesto základné

**Plnka:**

* 200g lekváru (povidiel)
* 30g práškového cukru na posypanie
<p>Cesto na pomúčenom lopári rozvaľkáme asi na hrúbku stebla. Pokrájame na rovnaké štvorčeky, do prostriedku každého
    dáme kúsok lekváru, uhlopriečne preložíme a okraje trošku pritlačíme. Trojuholníčky dáme na suchý plech a pečieme v
    horúcej rúre. Po upečení posypeme práškovým cukrom.

## 39. Jablká v župane
*20ks po 90-100g*

* 250g hladkej múky
* 250g margarínu
* voda, soľ, ocot
* 20g žĺtok 1ks vajce
* 1,2kg menších jabĺk 20ks
* 200g práškového cukru, mletá škorica, mandle

Z múky, margarínu, soli, octu, žĺtka a vody urobíme obyčajné lístkové cesto, ktoré vyvaľkáme na pomúčenom lopári na
obdĺžník a pokrájame na 20 štvorčekov.

Do prostriedku každého položíme umyté a olúpané menšie jablko zbavené jaderníka a obalené v škoricovom cukre.

Rožky cesta potrieme bielkom a preložíme cez stred jablka tak, aby boli všetky 4 rožky na sebe, a prepichneme ich
špáradlom. Jablká pečieme v horúcej rúre, z upečených špáradlá vytiahneme a namiesto ních dáme olúpané mandle
zastrúhané do podoby klinca. Jablká možeme aj na chvíľku namočiť v jemnom rume.

## 40. Bryndzové tyčinky
* 250g hladkej múky
* 250g margarínui/jedlého rastlinného pokrmového tuku
* 200g liptovskej bryndze
* 20g žĺtok,
* 40g vajce na potretie 1ks
* voda, soľ, rasca (ligurček lekárský)

Jednu tretinu múky zmiesíme s margarínom a sformujeme do kocky. Do ostatnej múky pridáme bryndzu, soľ, žĺtok, vodu a
vypracujeme vláčne cesto, z ktorého urobíme bochník a necháme na pomúčenom lopári stáť asi 15 minút.

Potom do cesta zabalíme margarínovú kocku a vyvaľkáme ho. Skladáme ho a rozvaľkáme ho ako lístkové cesto. Trikrát
poskladané cesto vyvaľkáme na hrúbku ½ cm, potrieme rozšľahaným vajcom, kruhovou ostrôžkou pokrájame na tyčinky,
ktoré posypeme soľou, rascou alebo ligurčekom a upečieme v stredne teplej rúre.

**Piškótové pečivo:**

## 41. Štefánské omelety s marhuľovým lekvárom

**alebo čučoriedkovým, egrešovým džemom**
*2 porcie po 220g*

* 120g vajcia 3ks
* 130g práškového cukru
* 60g krupicovej múky (detskej krupice)
* 30g sladkej smotany 2PL
* 20g masla
* 80g marhuľového lekváru
* (čučoriedkového, egrešového džemu)

Žĺtky vymiešame s ½ práškového cukru, potom pridáme sladkú smotanu, rozpustené maslo a tuhý sneh ušlahaný
z bielkov a cukru, a to tak, že do ušĺahaného snehu pridáme cukor a došľaháme. Potom zľahka primiešame krupicovú múku.

Cesto rozdelíme na 2 vymastené múkou vysypané plechy, stierkou roztieme do kruhu a v mierne teplej rúre upečieme.

Potrieme lekvárom a preložíme ako omeletu. Vrch posypeme cukrom, prípadne kakaovým benkom,
môžeme prizdobiť šlahačkou a ovocím.

## 42. Čerešňová bublanina

* 150g masla (margarínu)
* 120g vajcia 3 ks
* 150g práškového cukru
* 1 mlieko
* 250g krupicovej múky
* 4g prášku do pečiva (stačí ¼ balíčka)
* 500g čerstvých čerešní(čerešňového kompótu)

Zmäknuté maslo alebo margarín vymiešame s ½ práškového cukru, žĺtkami a mliekom. Z bielkov ušľaháme hustý sneh,
pridáme 2.polovicu cukru a došľaháme. Pridáme ho k žĺtkom a zľahka primiešame krupicovú múku s práškom do pečiva.

Cesto stierkou rozotrieme do vymasteného múkou vysypaného hlbšieho plechu, lebo po vložení do rúry zredne.Do cesta
popicháme čerešne, ktoré môžeme vykostkovať a pečieme v stredne teplej rúre.

## 43. Bohémky
*20ks kocky po 50g*

* 100g 5 bielkov
* 150g práškového cukru
* 120g pražených orieškov
* 70g čokolády
* 50g krupicovej múky

**Plnka:**

* 40g 1 vajce
* 20g kakaa
* 180g práškového cukru
* 250g masla

Oriešky opražíme, olúpeme a vychladnuté zomelieme.

Z bielkov ušľaháme sneh, potom pridáme cukor a došľaháme, zamiešame doň múku, oriešky a postrúhanú čokoládu na varenie,
alebo horkú. Cesto rozotrieme natenko na 2 tukom
vymastené a múkou vysypané plechy a upečieme. Ešte teplé nožom podoberieme, vyklopíme na lopár a prekrojíme na
polovicu. Jednotlivé plítky spojíme plnkou a povrch polejeme čokoládovou polevou. Necháme stuhnúť a teplým nožom
pokrájame na kocky.

Plnka: Do nádoby s okrúhlým dnom rozbijeme vajce, pridáme kakao a šľaháme nad parou do horúca, po vychladnutí pridáme
maslo, práškový cukor a vymiešame.

## 44. Svíboh-rezy (rodinný recept Kunovice n/Olš.)
*20ks rezov asi po 75g*

* 150g masla (margarínu)
* 120g 3 domáce vajcia
* 150g práškového cukru
* 1 mleko
* 250g krupicovej múky
* 6g ½ balíčka prášku do pečiva
* 80g ríbezlového (malinového)kyslého domáceho džemu

**Vanilkový krém s rumom alebo griotkou:**

* 2 mlieka (podľa potreby)
* 40g 1 zlatý klas
* 12g vanilínový cukor
* 150g masla
* 120g práškového cukru
* 0,3dl jemného rumu 2PL alebo kalíštek griotky

**Citrónová poleva:**

* 20g 1 bielok
* 100g práškového cukru
* 20g 1-2 lyžičky citrónovej šťavy

Zmäknuté maslo(margarín) vymiešame s polovicou práškového cukru, žĺtkami a mliekom. Z bielkov ušľaháme sneh, pridáme
2.polvicu cukru a došľaháme, sneh pridáme k žĺtkom a zľahka primiešame krupicovú múku s práškom do pečiva. Cesto
vložíme do tukom vymasteného a múkou vysypaného hlbšieho plechu, pečieme v stredne teplej rúre. Malo by sa pekne
zdvyhnúť, pred dopečením poprepichujeme páratkom, skontrolujeme dopečenie a cesto
vyklopíme na mastný papier na lopári, vychladnuté pozdĺžne ostrým horúcím nožom rozrežieme na 2 polovice vrchnú zo
strany rezu zľahka natrieme ríbezlovým džemom.

**Vanilkový krém na plnku:**

Maslo s cukrom dobre vymiešame a za stáleho miešania pridáme doň jemný rum(griotku). Postupne pridávame za stáleho
miešania po malých dávkach vychladnutý hustý puding zo zlatého klasu s vanilkovým cukrom. Hotový vychladnútý krém
natrieme na spodnú polovicu vychladnutého upečeného piškotového cesta.

Citrónová poleva: Bielok miešame, šľaháme s práškovým cukrom do spenenia, potom pridáme citrónovú šťavu a spolu dobre
vymiešame, polevu natrieme navrch spojeného Svíbohu a pokrájame ho na 20ks obdĺžnikových rezov.

**Chlebíčky:**

## 45. Biskupský chlebíček
15 porcíí asi po 55g

* 125g masla
* 150g práškového cukru
* 160g domáce vajcia 4ks
* 150g hladkej múky
* 50g čokolády
* 50g mandlí
* 50g fíg
* 25g hrozienok
* 25g pomarančovej kôry
* 6g ½ prášku do pečiva
* 20g práškového cukru na popsypanie

Maslo vymiešame s polovicou cukru a žĺtkami, z bielkov ušľaháme sneh, pridáme 2.polovicu cukru a došľaháme. Sneh,
múku, čokoládu pokrájanú na rezance, posekané mandle, figy, hrozienka, pomarančovú kôrku a prášok do pečiva zľahka
primiešame k vyšľahnému maslu a dáme do tukom vymastenej a múkou vysypanej chlebíčkovej formy.

Pečieme v stredne teplej rúre. Upečený clebíček vyklopíme a posypeme cukrom.

## 46. Srňací chrbát
*15 porcíí aso po 50g*

* 60g masla
* 160g práškového cukru
* 160g domáce vajcia 4ks
* 140g krupicovej múky
* 20g kakao
* 50g mandlí

**Čokoládová poleva:**

* 50g 100% tuku
* 100g čokoládová poleva

Maslo vymiešame s cukrom a žĺtkami, pridáme tuhý sneh, múku a kakao.Zľahka premiešame a dáme do vymastenej a múkou
vysypanej formy na srňací chrbát. Pečieme v stredne teplej rúre. Po vychladnutí vyklopíme, polejeme čokoládovou
polevou a popicháme doň olúpané mandle pokájané na malé kliny.

**Príprava polevy:**

Tuk rozpustíme a do teplého zamiešame čokoládu pokrájanú nadrobno a miešame, kým sa úplne nerozpustí. Vlažnú polevu
nalejeme na múčník a na chladnom mieste necháme stuhnúť.

## 47. Ovocný chlebíček
*10 porcií po 42g*

* 80g domáce vajcia 2ks
* 70g kryštálového cukru
* 80g krupicovej múky
* 30g masla
* 140g kandizovaného ovocia
* 20g práškového cukru na posypanie

Celé vajcia s cukrom vyšľaháme nad parou, kým je masa horúca. Potom odstavíme a šľaháme až do vychladnutia.
Primiešane rozpustené maslo, múku a nadrobno nakrájané kandizované ovocie. Cesto nalejeme do vymastenej múkou
vysypanej chlebíčkovej formy a v stredne teplej rúre pečieme asi trištvrte hodiny. Upečený chlebíček vyklopíme a
posypeme práškovým cukrom.

## 48.Orechové chlebíčky
*20ks asi po 30g*

* 150g masla/margarínu
* 150g práškového cukru
* 150g zomletých vlašských orechov
* 130g hladkej múky
* 40g 2 žĺtky
* citrónová kôra, škorica, (prípadne 0,3dl jemný rum)

Maslo alebo margarín rozdrobíme s múkou, cukrom a zomletými orechmi. Potom pridáme tlčenú škoricu, postrúhanú
citrónovú kôru a žĺtky. Všetko spracujeme na cesto, z ktorého formujeme rovnaké guľky veľkosti orecha.

Pokladieme na suchý plech a pečieme v stredne teplej rúre. Po upečení ich posypeme cukrom. Guľky kladieme na plech v
dostatočnej vzdialenosti, lebo pri pečení sa cesto trocha rozleje a popuká do tvaru malých chlebíčkov.

## 49. Kakaový chlebíček s jablkami
*20ks asi po 40g*

* 400g čistých jabĺk
* 50g krupice (detskej)
* 40g žĺtky 2ks
* 20g kakao
* 50g strúhanky
* 150g práškového cukru
* 60g bielky 3ks
* 20g práškového cukru na posypanie

Očistené jablká postrúhame, pridáme k ním krupicu a necháme asi pol hodiny stáť. Potom pridáme žĺtky, kakao, tuhý
sneh ušľahaný s bielkov, cukor a strúhanku. Všetko zľahka peremiešame, vylejeme do tukom vymastenej a múkou
vysypanej chlebíčkovej formy a pečieme v stredne teplej rúre. Upečený chlebíček posypeme cukrom.

**Drobné pečivo:**

## 50.Vanilkové rožky bez vajec
*17ks po 20g*

* 120g hladkej múky
* 100g maslo/margarín
* 50g zomleté orechy
* 30g práškový cukor
* 50g vanilínový cukor na obaľovanie

Do preosiatej múky rozdrobíme maslo, pridáme zomleté orechy, práškový cukor a vypracujeme cesto, ktoré rozšúľame na
lopári na dlhý valček, pokrájame na kúsky veľkosti malého orecha, rozšúľame a sformujeme na rožky, ktoré uložíme
na suchý plech a upečieme v stredne teplej rúre. Upečené obaľujeme v vanilkovom cukre.

## 51.Vanilkové rožky s vajcom
*asi 28ks po 20g*

* 170g hladkej múky
* 140g maslo/margarín
* 30g vanilínového cukru
* 40g orechov
* 40g domáce vajce 1ks

**Čokoládová poleva:**

* 50g 100% tuku
* 100g čokolády

Do preosiatej múky rozdrobíme maslo alebo margarín, pridáme ostatné potraviny a vypracujeme cesto, ďaľší postup je
ako predošlý.

Upečné rožky namáčame (z polovice alebo 2/3) vo vlažnej čokoládovej poleve z rozpusteného tuku a čokolády.

## 52. Vanilkové rožky z ovsenných vločiek
*22ks asi po 20g*

* 200g hladkej múky
* 50g zomletých ovsenných vločiek
* 100g masla/margarínu
* 50g práškového cukru
* 0,3dl mlieka
* 6g ½ balíčka prášku do pečiva

Do preosiatej múky rozdrobíme tuk, pridáme zomleté ovsenné vločky, cukor, mlieko, prášok do pečiva a vypracujeme
cesto. ďaľší postup sparcovania je jako pri vanilkových rožkoch bez vajec.

## 53. Zázvorníky
podľa veľkosti formy - 40ks po 22g

* 270g krýštálového cukru
* 120g 3 domáce vajcia
* 5g amónia
* 370g hladkej múky špeciál
* 100g postrúhaný zázvor - ďumbier

Celé vajcia s cukrom šľaháme nad parou, kým nevznikne horúca masa. Potom odstavíme a šľaháme, kým masa nevychladne.
Pridáme postrúhaný zázvor - ďumbier, múku, amónium a vypracujeme cesto. Na pomúčenom lopári ho rozvaľkáme a
formičkou vykrajujeme tvary, ktoré uložíme na vymastený plech a na druhý deň upečieme v stredne teplej rúre.

## 54. Čajové pečivo(strojčekové) I
*25ks asi po 20g*

* 240g hladkej múky
* 100g masla alebo margarínu
* 60g práškového cukru
* 0,5dl kyslej smotany
* 20g 1 žĺtok
* 6g ½ balíčka prášku do pečiva
* vanilkový cukor podľa potreby

Múku, margarín, cukor, žĺtok, kyslú smotanu, prášok do pečiva, vanilkový cukor spolu zmiesíme. Cesto vložíme do
strojčeka, cez formičku ho vytláčame a formujeme rôzné tvary. Upečné ešte teplé obaľujeme vo vanilkovom cukre.

## 55. Čajové pečivo(strojčekové) II
*27ks asi po 20g*

* 500g hladkej múky špeciál
* 250g masla alebo margarínu
* 40g 1 vajce
* 250g práškového cukru
* soľ, mletý aníz, vanilínový cukor

Múku, maslo, vajce, cukor, štipku soli, mletý aníz zmiesíme. Cesto vložíme do strojčeka(mlynčeka), cez formičku ho
vytláčame a formujeme rozličné tvary.

Upečené ešte teplé obaľujeme vo vanilkovom cukre.

**Medové pečivo:**

## 56. Medovníčky
*55ks asi po 20g*

* 500g chlebovej alebo hladkej múky
* 250g práškového cukru
* 120g 3 vajcia
* 40g masla
* 100g medu
* 50g zomletých orechov
* 6g ½ balička prášku do pečiva
* 40g 1 vajce na potretie
* škorica, klinčeky
* citrónová kôra, aníz

Na lopár dáme múku (najlepšie jemnú tmavú chlebovú),
práškový cukor, zomleté orechy, prášok do pečiva, zomleté - preosiaté klinčeky, škoricu, aníz, maslo, vajcia,
rozpustený med a postrúhanú citrónovú kôru. Všeto spolu
zmiesíme na cesto a necháme 2 hodiny stáť. Potom cesto rozvaľkáme na hrúbku 1 cm a formičkou vykrajujeme rozličné
tvary, ktoré kladieme na vymastený, múkou vysypaný plech. Potrieme vajcom a pečieme v mierne teplej rúre.

## 57.Plnený medovník s čokoládou
rezy poliate čokoládou - 22ks asi po 50g

* 300g hladkej múky
* 200g práškového cukru
* 80g 2 vajcia
* 50g medu 2 plné PL
* 6g 1 KL kypriaceho prášku do pečiva
* 20g práškového cukru na posypanie
* mleté, preosiaté klinčeky, škorica
* nové korenie, aníz, citrónová kôra

**Plnka:**

* 150g ríbezľového (slivkového, marhuľového) lekváru alebo hustejšieho malinového džemu
* 100g mletých orechov
* 50g hrozienok

**Čokoládová poleva:**

* 50g 100% tuku
* 100g čokolády

Na lopár preosejeme hladkú múku, cukor a pridáme vajcia, med, prášok do pečiva, zomkleté, preosiaté klinčeky,
škoricu, aníz, nové korenie a postrúhanú citrónovú kôru. Všetko zmiesíme na cesto, ktoré vyvaľkáme na hrúbku 1,5 cm
a prekrojíme na polovicu. Jednu časť položíme na vymastený a múkou vysypaný plech potrieme plnkou, do ktorej lekvár,
mleté orechy a hrozienka zmiešame, a prikryjeme druhou polovicou cesta.

Pečieme v mierne teplej rúre, po upečení pokrájame a posypeme cukrom. Môžeme využiť aj čokoládovú polevu.

## 58. Medovník s kandizovaným ovocím
22 rezov medovníkov po 50g

* 80g 2 domáce vajcia
* 250g práškového cukru
* 40g medu 2 plné PL
* 300g hladkej ražnej tmavej múky
* 5g mletej škorice
* 0,3dl jemného rumu (štamprlík)
* 1,2dl mlieka - asi 8PL
* 50g hrozienok
* 150g kandizovaného ovocia
* 20g práškového cukru na posypanie
* 6g ½ balíčka kypriaceho prášku do pečiva
* klinčeky, citrónová kôra

Cukor a med miešame s celými vajcami aspoň 15 minút. Potom pridáme hladkú ražnú múku, prášok do pečiva, postrúhanú
citrónovú kôru a toľko mlieka, aby sa cesto dalo rozotierať, pokrájané kandizované ovocie a hrozienka, škoricu a
zomleté klinčeky. Cesto rozotrieme do vymasteného a múkou vysypaného plechu na hrúbku 2 cm
a mierne teplej rúre upečieme. Upečené vyklopíme a po vychladnutí pokrájame a posypeme cukrom

## 59. Jemné medové rezy
*20 rezov asi po 50g*

* 40g 1 domáce vajce
* 100g práškového cukru
* 10g studeného medu 1 plná KL
* 40g margarínu
* 10g jedlej sódy
* 250g hladkej múky

**Krém:**

* 2 kávy z kávovaru
* 2 mlieka
* 60g hladkej múky
* 50g masla
* 80g práškového cukru

Vajce, margarín, cukor, med miešme nad parou, kým sa všetko nerozpustí, potom pridáme jedlú sódu, zamiešame a
prelejeme do múky a na lopári spracujeme na cesto, ktoré rozdelíme na 3 časti. Každú časť rozvaľkáme na hrúbku
stebla, dáme na vymastený, múkou vysypaný plech a upečieme.

Krém: Čistý vývar zrnkovej kávy z kávovaru dáme variť.

Do mlieka zamiešame hladkú múku, a keď káva vrie, prilejeme plieko s rozhabarkovanou múkou a povaríme na hustú kašu.
Maslo vymiešame s práškovým cukrom a postupne pridávame vychladnutý krém. Dobre vymiešaným krémom plníme vychladnuté
upečené listy a necháme 2 hodiny stáť, potom pokrájame a pocukríme.

## 60. Medovníčky s orechmi
*40ks aso po 25g*

* 60g práškového cukru
* 60g 3 žĺtky
* 250g medu - ¼ l
* 500g hladkej múky
* 120g orechov
* 5g amónia ½ KL
* škorica, klinčeky

Cukor vymiešame so žĺtkami, potom pridáme teplý med, múku, zomleté orechy, ostatné prísady a vypracujeme cesto, ktoré
necháme 2-3 hodiny stáť. Na pomúčenom lopári ho vyvaľkáme asi na hrúbku stebla a malou formičkou vykrajujeme
rozličné tvary, ktoré na poastenom plechu upečieme v stredne teplej rúre.

## 61. Medovníky domáce
*26ks asi po 30g*

* 370g hladkej múky
* 240g práškového cukru
* 80g medu
* 80g 2 celé domáce vajcia
* 15g lyžica mlieka
* 8g ½ lyžice sódy
* škorica, klinčeky

Na lopár preosejeme múku, pridáme cukor, med, vajcia, mlieko, jedlú sódu, mletú škoricu a klinčeky. Všetko spracujeme
na cesto a necháme stáť 2-3 hodiny. Potom rozvaľkáme na hrúbku 1 cm a formičkou vykrajujeme rozličné tvary, ktoré
kladieme na vymastený plech a upečieme v stredne teplej rúre.

# Iné múčniky

## 62. Tvarohový závin
*20 porcií po 50g* (technologicky náročné)

* 150g polohladkej múky
* 10g oleja
* 5-8g octu 1 KL
* 60g masla
* 500g jemného tvarohu
* 40g 1 domáce vajce
* 60g práškového cukru
* 1 kyslej smotany
* 20g práškového cukru na posypanie
* soľ, vlažná voda
* citrónová kôra, vanilínový cukor

Do preosiatej múky pridáme soľ, ocot a vlažnú vodu, dobre vypracujeme redšie cesto, ktoré necháme asi štvrť hodiny
stáť na pomúčenom lopári prikryté zohriatým kastrólom. Na stôl rozprestrieme čistý obrus, posypeme ho múkou a
bochník cesta roztiahneme na ňom po dĺžke. Potrieme ho rozpusteným tukom, aby sa nelepilo, a potom ho vyťahujeme do
šírky po celom stole. Pretretý jemný tvaroh rozmiešame s vajcom, postrúhanou citrónovou kôrou, cukrom, vanilkou a
smotanou. Vytiahnuté cesto pokvapkáme rozpusteným maslom a potrieme pripravenou tvarohovou
plnkou(môžeme pridať hrozienka namočené v rume).

Potom ho pomocou obrusa (naddvihnutím) stočíme,
dáme na vymastený plech potrieme tukom (masťou) a dáme upiecť. Upečený tvarohový závin posypeme práškovým cukrom.

## 63. Kapustový závin (Chorvátský závin)
* 150g polohladkej múky (alebo miešanej 1:1, hladká: hrubá)
* 10g oleja alebo masti
* 5-8g octu 1KL
* 60g domácej jemnej masti
* 500g hlávkovej kapusty
* 50g hrozienka, škorica, biele mleté korenie
* 60g cukru
* 20g práškového cukru na posypanie
* citrónová šťava, kôra na dochutenie z ½ citrónu
* vlažná voda, soľ

Postup práce prípravy cesta je ako pri tvarohovom závine, len namiesto tvarohu posypeme cesto posekanou kapustou
opraženou na tuku. Pri dusení trochu posolíme, osladíme, pridáme hrozienka a okoreníme bielym korením.

Môžeme pripraviť na sladko, (slano) alebo s citrónom na sladkokyslo. Upečený posypeme práškovým cukrom (ak nerobíme na slano).

## 64.Jablkový závin

* 150g polohladkej múky
* 10g oleja alebo masti
* 5-8g octu 1KL
* 60g masla
* 500g jabĺk
* 60g cukru, mletá škorica,
* 50g hrozienka máčané v rume
* 0,3dl jemného rumu
* 40g strúhanky
* 20g práškového cukru na posypanie
* vlažná voda, soľ

Postup práce je jako pri tvarohovom závine, len na plnku posypeme cesto, očistenými, najemno pokrájanými jablkami,
strúhankou, hrozienkami namočanými v rume, mletou škoricou a cukrom.

Namiesto jabĺk môžeme dať vykôstkované čerešne alebo hrozno. Upečený posypeme cukrom.

## 65.Mrežovník z krehkého cesta
*20 porcií po 35g*

* 300g hladkej múky
* 150g margarínu
* 50g práškového cukru
* 150g lekváru (povidiel)-
* slivkového, ríbezľového alebo marhuľového
* 20g práškového cukru na posypanie
* 5g prášok do pečiva
* 40g 1 domáce vajce, soľ

Do preosiatej múky rozdrobíme tuk, pridáme cukor, na koniec noža prášok do pečiva, trochu soli, domáce vajce a
vypracujeme cesto. Rozdelíme ho na polovice.

Jednu polovicu na pomúčenom lopári vyvaľkáme asi na hrúbku stebla (0,5cm), potom ho navinieme na váľok, prenesieme na
suchý plech a stierkou potreme lekvárom.

Druhú polovičku cesta po častiach natenko rozšúľame a ukladáme na rozotretý lekvár do tvaru mriežok a to aj po
obvode. Mrežovník pečieme v stredne teplej rúre.

Po upečení posypeme cukrom a pokrájame.

## 66.Kakaový koláč so zemiakového cesta
s lekvárom 20 porcií rezov po 35g

* 80g margarínu
* 150g práškového curku
* 130g uvarené pretlačené zemiaky
* 150g krupicovej múky
* 80g lekváru
* 20g pokrmového tuku
* 20g krupicovej múky na plech
* 20g práškového cukru na posypanie
* 20g kakaa
* 40g 1 domáce vajce
* 6g ½ prášku do pečiva

Margarín-tuk vymiešame s cukrom a vajcom, pridáme kakao, múku s práškom do pečiva, uvarené, pretlačené zemiaky a
všetko dobre premiešame. Masu stierkou rozotrieme na vymastený a múkou vysypaný plech a upečieme. Upečené cesto
potrieme domácim lekvárom a prekrojíme na polovice, polovice spojíme, pokrájame na rovnaké štvorce alebo rezy a
posypeme práškovým cukrom.

## 67. Trená bábovka s hrozienkami
*20 porcíí aso po 55g*

* 120g masla
* 250g cukru
* 300g krupicovej múky
* 50g hrozienok
* 0,3dl jemného rumu
* 20g práškového cukru na posypanie
* 120g 3 domáce vajcia
* 2 mlieko
* 12g 1 balíček prášku do pečiva
* citrónová kôra, vanilka

Maslo miešame s práškovým cukrom až do spenenia. Potom postupne pridávame žĺtky. Do vymiešanej zmesi pridáme mlieko,
múku s práškom do pečiva, postrúhanú citrónovú kôru, sneh z bielkov a hrozienka namáčané
v jemnom rume. Cesto zľahka dobre premiešame, vlejeme
do vymastenej a múkou vysypanej bábovkovej formy a v stredne teplej rúre pečieme asi 30-40 minút.

Upečenú bábovku vyklopíme a posypeme práškovým cukrom s vanilkou.

## 68. Orechové guľky s rumom
*22ks asi po 30g*

* 200g zomletých orechov
* 250g práškového cukru
* 20g 1 bielok
* 0,5dl jemného rumu
* 30g hrozienok
* 50g mletých orechov na obaľovanie
* 20ks višne, čerešne (zavárané, vykôstkované)
* 22ks papierových košíčkov

Zomleté orechy zmiešame s cukrom, bielkom, posekanými hrozienkami a rumom. Z masy formujeme guľky, do ktorých
zabalíme vykôstkované višne alebo čerešne. Guľky obaľujeme v zomletých orechoch a vložíme do papierových košíčkov.

## 69. Miňonky
*25ks asi po 50g*

* 200g kryštálového cukru
* 150g krupicovej múky
* 20g kakaa
* 240g 6 domácích vajec

**Krém:**

* 5g maizeny
* 20g kakaa
* 250g masla
* 200g práškového cukru
* 1 mleko
* 20g 1 žĺtok
* 15ml jemného rumu 1 PL
* 50g ríbezlového lekváru

**Čokoládová poleva:**

* 50g 100% tuku
* 100g čokolády

Žĺtky vymiešame s cukrom, pridáme kakao s múkou a tuhý sneh. Zľahka premiešame, vylejeme na menší vymastený a múkou
vysypaný plech, na hrúbku 3 cm a upečieme v stredne teplej rúre. Vychladnuté cesto vyklopíme, 2 razy vodorovne
rozrežeme, potrieme krémom, spojíme a dáme stuhnúť na chladné místo. Potom povrchu potrieme lekvárom a pokrájame na kocky, prípadne trojuholníky
a pod., ktoré namáčame v čokoládovej poleve. Na každý kúsok môžeme dať polovicu orecha.

Krém: Žĺtok, kakao a maizenu rozmiešame v malom množstve mlieka, za stáleho miešania prilejeme do vriaceho mlieka
a povaríme. Maslo vyšľaháme s cukrom a počastiach primiešame studený krém a rum.

Na čokoládovú polevu rozpustíme tuk a do teplého zamiešame čokoládu pokrájanú nadrobno a miešame kým sa nerozpustí,
vo vlažnej čokoládovej poleve namáčame.

## 70. Krémové venčeky
*20ks asi po 50g*

* 70g margarínu
* 110g krupicovej múky (detská krupica)
* 20g práškového cukru na posypanie
* 2 vody
* 120g 3 domáce vajcia, soľ

**Krém:**

* 80g kryštálového cukru
* 50g maizeny
* 20g kryštálového jemného cukru s vanilkou
* 2,5dl mlieko
* 80g 2 domáce vajcia

Do vriacej osolennej vody s tukom zavaríme krupicovú múku a za stáleho miešania povaríme na hustú kašu.

Do vychladnutej kaše postupne zamiešame celé vajcia. Cesto dobre vymiešame, vložíme do vrecka s ozdobnou rúrkou a na
vymastený, múkou vysypaný plech vytláčame venčeky, ktoré upečieme v horúcej rúre. Upečené venčeky prekrojíme
naplocho, spodok naplníme krémom, priložíme vrch a posypeme cukrom s vanilkou. Z cesta môžeme tvoriť banány alebo
pyšteky a plniť ich krémom.

Krém: V malom množstve studeného mlieka rozmiešame maizenu a žĺtky a ostatné dáme variť s cukrom. Keď mlieko vrie, za
stáleho miešania prilevame mlieko s maizenou a žĺtkami a povaríme. Bielky ušľaháme s cukrom na tuhý sneh, ktorý
zľahka zamiešame ešte do horúceho krému. Krém vložíme do vrecka a plníme ním venčeky.

## 71. Čokoládové gaštany
*30ks asi po 30g*

* 600g jedlých gaštanov
* 150g práškového cukru
* 0,2dl jemného rumu 1 väčšia PL
* 50g 100% tuku
* 100g čokolády

Umyté gaštany narežeme a uvaríme. Ešte z teplých lyžičkou vnútrajšky vyškrabeme a pretierme cez sito.

Do pretretých pridáme práškový cukor, jemný rum a zamiesíme. Z gaštanovej masy formujeme gaštany, ktoré
z dvoch tretín namáčame v čokoládovej poleve.

# Rezy:

## 72. Piškotové rezy
(pre viac osôb) asi 17ks po 50g

* 90g cukru alebo 20ks po 42g
* 90g krupicovej múky
* 120g 3 domáce vajcia
* citrónová šťava (z ½ citróna)

**Plnka:**

* 100g marhuľového lekvaru
* 50g masla
* 100g práškového cukru
* 1 mlieko
* 10g maizeny
* 10g kakaa

**Čokoládová poleva:**

* 50g 100% tuku
* 100g čokolády

Žĺtky vymiešame s cukrom a citrónovou šťavou, asi štvrť hodiny. Potom pridáme z bielkov ušľahaný sneh a múku. Zľahka
zamiešame, rozotrieme na vymastený, múkou vysypaný plech, asi na hrúbku 2 cm a upečieme.

Vychladnuté pokrájame na plátky a potrieme krémom a marhuľovým lekvarom. Potreté plátky skaldáme na seba
v 3-4 vrstvách.

Plnka: Do vriaceho mlieka prilejeme studené mlieko, v ktorom sme rozšľahali kakao a maizenu a povaríme.

Maslo vymiešame s cukrom, po malých dávkach pridávame vychladnutý krém a dobre rozmiešame.

Vrch rezov polejeme čokoládovou polevou.

## 73. Punčové rezy:
(pre vioac osôb) 18ks po 40g

* 100g kryštálového cukru
* 120g krupicovej múky
* 160g 4 domáce vajcia
* 3g kakaa 1KL
* 80g krštálového cukru
* 15ml jemného rumu(brandy)
* ovocná šťava
* 0,5dl vody
* ríbezľový lekvár

**Cukrová poleva obyčajná:**

* 150g práškového cukru
* 12g ½ bielka, šťava z ½ citróna

Žĺtky vymiešame s cukrom, pridáme tuhý sneh z bielkov a primiešame múku. Do tretiny cesta zamiešame kakao a dáme na
vymastený plech upiecť. Ostatné cesto upečieme osobitne. Druhú časť cukru povaríme s vodou a zafarbíme
červenou ovocnou šťavou s rumom.

Upečenú piškótu bez kakaa rozdelíme na tri diely.

Dva diely potrieme lekvárom, tretí diel a kakaové cesto pokrájame na kocky. Žlté piškotové kocky namočíme v
prpravenej ovocnej šťave a kladieme striedavo s kakaovými kockami na diel potretý lekvárom. Prikryjeme druhým dielom
s lekvárom (lekvárom na kocky) a mierne zaťažíme.

Rezy môžeme poliať cukrovou polevou, keď práškový cukor miešame s bielkom a citrónocou šťavou do spenenia.

## 74.Ovocné rezy
(pre viac osôb) 20ks asi po 42g

* 80g 2 domáce vajcia
* 45ml 3 lyžice vody
* 80g cukru
* 100g krupicovej múky
* citrónová kôra
* maslo a múka na plech
* 2,5g ¼ dkg agaru (alebo želatína)
* 125ml kompótovej šťavy
* jablkový a marhuľový kompót (500g ovocia)

Žĺtky vymiešame s cukrom a vodou. Potom pridáme postrúhanu citrónovú kôru, múku, tuhý sneh z biekov
a zľahka preniešame. Upečieme na vymastenom a múkou vysypanom plechu. Na vychladnuté poukladáame pokrájané zavárané
jablká a marhule a zalejeme agarom.

Agar rozpustíme vo vode, povaríme so šťavous kompótu
a vlažný, kde začne rôsolavatieť, nalejeme na múčník.

## 75. Orechové rezy
*18ks asi po 40g*

* 90g cukru
* 50g mletých orechov
* 60g krupicovej múky
* 10g kakaa
* 80g 2 domáce vajcia

**Krém:**

* 50g masla
* 100g cukru
* 10g maizeny
* 15ml 1 lyžica rumu
* 20g 1 žĺtok
* 1 mlieka

**Citrónová poleva:**

* 20g 1 bielok
* 100g práškového cukru
* 15ml 1 lyžica citrónovej šťavy

Žĺtky vymiešame s práškovým cukrom, pridáme tuhý sneh, zomleté orechy, múku a kakao. Všetko zľahka premiešame a dáme
na vymastený múkou vysypaný plech. Cesto stierkou rozotrieme asi na hrúbku 2 cm a pečieme. Po vychladnutí pokrájame
na plátky, ktoré rovnomerne potrieme krémom, spojíme po dva a polejeme citrónovou polevou.

Krém: Do vriaceho mlieka zavaríme maizenu a žĺtok rozmiešané v malom množstve studeného mlieka, povaríme
a necháme vychladnúť. Maslo vymiešame s cukrom a rumom a po malých dávkách primešame studený krém.

Citrónová poleva: Bielok miešame s práškovým cukrom do spenenia, potom pridáme lyžičku citrónovej šťavy a spolu ešte
premiešame.

## 76. Študentské rezy
*20ks asi po 60g*

* 30ks asi po 40g
* 180g kryštálového cukru
* 180g krupicovej múky
* 40g orechov
* 15g kakaa
* 240g 6 domácích vajec

**Krém:**

* 5g maizeny
* 300g čerstvého masla
* 200g práškového cukru
* 1 mlieka
* 7g 1 KL mletej kávy
* 15ml 1 PL jemného rumu, červený bretón

Žĺtky vymiešame s cukrom a pridáme tuhý sneh a múku. Cesto zľahka premiešame a rozdelíme na tri rovnaké diely.
Prvý rozotrieme na dva vymastené a múkou vysypané plechy.
Do druhého zamiešame kakao a do tretieho zomleté orechy.
Každé cesto rozotrieme na dva plechy a upečieme v stredne teplej rúre.

Krém: Mlieko dáme variť. V malom množstve rozmiešame žĺtok a maizenu. Keď mlieko vrie, za stáleho miešania prilejeme
mlieko s maizenou a žĺtkom a povaríme. Maslo vymiešame s cukrom a za stáleho miešania a po častiach primiešame
vychladnutý krém. Rozdelíme ho na dve časti.

Do prvej zamiešame rum a červený bretón. Do druhej najemno zomletú zrnkovú kávu. Upečené plátky skladáme tak, aby sme
dosiahli pekné zladenie farieb. Potom ich posypeme cukrom, alebo polejeme vhodnou polevou.

**Ľadová poleva:**

* 150g práškového cukru
* 15ml lyžica horúcej vody
* 7ml kávová lyžička rumu

Práškový cukor vymiešame s horúcou vodou a rumon.Keď je hustá môžeme priliať niekoľko kvapiek vody.Poleva nesmie
stekať z múčnika.

**Kávová poleva:**

* 5g jemno zomlletej zrnkovej kávy
* 1 vody
* ½ks bielka
* 120g práškového cukru

Do vriacej vody zavaríme zomletú kávu. Ochladenú ocedíme, pridáme bielok, práškový cukor a dobre vymiešame.Polevu
rozotrieme tortovým nožom.

## 77. Sacherove rezy
*20ks asi po 50g*

* 100g kryštálového cukru
* 100g krupicovej múky
* 50g mandlí
* 80g masla
* 20g kakaa
* 150g marhuľového lekváru
* 50g práškového cukru
* 200g 5 domácích vajec
* 2 čerstvej šľahačkovej 33% smotany

Celé vajcia s cukrom šľaháme nad parou, kým nie je masa teplá, potom odstavíme a šľaháme do vychladnutia.

Primiešame kakao s múkou, zomleté mandle a rozpustené maslo. Všetko zľahka permiešame, vylejeme na vymastený a múkou
vysypaný plech a upečieme v stredne teplej rúre.

Po vychladnutí vodorovne prepežieme, potrieme marhuľovým lekvárom, spojíme a zdobíme šľahačkou.

## 78. Rómske (cigánske) rezy
*20ks asi po 45g*

* 250g hladkej múky
* 60g práškového cukru
* 100g margarínu
* 5g ½ prášku do pečiva
* 100g ríbezľového lekváru (čierne a červené ríbezle)
* 180g kryštálového cukru
* 80g orechov
* 20g kakaa
* 1ks žĺtok
* 3ks bielok

Do múky pridáme margarín, cukor, prášok do pečiva, žĺtok a vypracujeme cesto. Rozvaľkáme ho na hrúbku stebla, dáme na
suchý plech, zapečieme a potrieme lekvárom. Z bielkov a cukru ušľaháme tuhý sneh, primiešame zomleté orechy a kakao,
vylejeme, rozotrieme na zapečené a ríbezľovým lekvárom potreté cesto a v stredne teplej rúre dopečieme.

## 79. Grilážové rezy
*20ks asi po 40g*

* 100g kryštálového cukru
* 80g masla
* 4x štvorcové karlovarské oplátky
* 40g 1 domáce vajce
* 2x žĺtky


**Griláž:**

* 200g cukru
* 200g mandlí

Celé vajce, žĺtky a maslo šľaháme nad horúcou parou až do zhustnutia. Do horúceho krému zamiešame potlčenú griláž.
Krém vylejeme na oplátku a druhou ho pritlačíme. Po vychladnutí krájame rezy.

Griláž: Na panvici rozpustíme cukor a primiešame očistené pokrájané mandle. masu vylejeme na vymastený plech, necháme
stuhnúť a potlčieme.

## 80. Krehké jablkové rezy
*20ks asi po 55g*

* 300g hladkej múky
* 130g margarínu
* 50g práškového cukru
* 40g 1 domáce vajce
* 500g jabĺk
* 30g strúhanky
* 100g cukru
* 20g cukru na posypanie
* škorica, soľ, prášok do pečiva

Do preosiatej múky rozdrobíme tuk, pridáme cukor, trochu soli, na koniec prášku do pečiva, vajce a vypracujeme cesto.
Rozdelíme ho na dva rovnaké diely, ktoré rozváľkáme na pomúčenom lopári asi na hrúbku stebla. Jeden diel dáme na
suchý plech, posypeme očistenými, pokrájanými jablkami a strúhankou, cukrom, škoricou a priložíme druhý. Okraje
dookola postláčame a cesto popicháme vidličkou, aby pri pečení mohla para z jabĺk uniknúť. Rezy pečeme v stredne
teplej rúre. Po upečení ich posypeme cukrom.

## 81. Kakaové rezy úsporné
*25ks asi po 50g*

* 120g 3 domáce vajcia
* 90g masla
* 250g práškového cukru
* 280g krupicovej múky
* 6g ½ balíčka prášku do pečiva
* 2 mlieko
* 100g orechov
* 20g kakaa
* 150g lekváru
* 20g práškový cukor na posypanie

Zmäknuté maslo vymiešame s cukrom, postupne pridávame žĺtky, mlieko a z bielkov ušľahný tuhý sneh. Zľahka primiešame
zomleté orechy, preosiaté kakao a múku
s práškom do pečiva. Cesto rozotrieme na vymastený a múkou vysypaný plech a pečieme v stredne teplej rúre.

Upečené rozkrojíme na polovicu, jednu potrieme lekvárom,
druhú priložíme, pokrájané rezy posypeme cukrom.

## 82. Marhuľové rezy
*20ks po 42g*

* 100g práškového cukru
* 200g marhuľového lekváru
* 60g masla
* 200g krupicovej múky
* 40g orechov
* 20g cukru na posypanie
* 80g 2 domáce vajcia
* 1,5dl mlieka
* 6g ½ balíčka prášku do pečiva

Celé vajcia vymiešame s cukrom, lekvárom a rozpusteným maslom. Potom pridáme mlieko, múku s práškom do pečiva, mleté
orechy, spolu dobre premiešame a rozotrieme na vymastený a múkou vysypaný plech. Po upečený pokrájame
na rezy a posypeme cukrom.

## 83. Orieškové rezy
*20ks asi po 35g*

* 160g 4 domáce vajcia
* 100g práškového cukru
* 50g lieskových orieškov
* 70g krupicovej múky

**Plnka:**

* 150g masla
* 20g 1 žĺtok
* 120g práškového cukru
* 30g pražených orieškov

Žĺtky vymiešame s cukrom, pridáme s bielkov ušľahaný tuhý sneh, zľahka zamiešame múku a opražené, olúpane,
vychladnuté, zomleté oriešky. Cesto rozotrieme na vymastený a múkou vysypaný plech. Pečieme v mierne teplej rúre.
Vychladnuté rozkrojíme na tri časti, nplníme a pokrájame na rezy.

Plnka: Zmäknuté maslo vymiešame s preosiatým práškovým cukrom a žĺtkom. Potom pridáme opražené, olúpané oriešky
rozdrvené váľkom.

## 84.Frankfurtské rezy
*20ks asi po 53g*

* 240g 6 domácích vajec
* 100g pražených orieškov
* 200g práškového cukru
* 150g krupicovej múky
* 50g masla
* 20g kakaa

**Plnka:**

* 150g masla
* 120g práškového cukru
* 0,3dl kalíštek griotky alebo jemného rumu

Cukor vymiešame s maslom a postupne primiešame žĺtky.

Z bielkov ušľaháme tuhý sneh, ktorý pridáme k vymiešaným žĺtkom so zomletými opraženými orieškami, múkou a kakaom.
Cesto rozotrieme na vymastený a múkou vysypaný plech a pečieme v stredne teplej rúre. Vychladnuté rozkrojíme na
polovice, jednu potrieme plnkou a druhou polovicou prikryjeme. Vrch potrieme plnkou a pokrájame na rezy.

Na plnku dobre vymiešame maslo s cukrom a za stáleho miešania pridávame doň griotku alebo rum.

## 85. Mramorové rezy
*20ks asi po 50g*

**Žlté cesto:**

* 70g margarínu
* 100g práškového cukru
* 80g 2 domáce vajcia
* 150g krupicovej múky
* 12g vanilkový cukor
* ¼ks balíčka prášku do pečiva,
* citrónová kôra

**Kakaové cesto:**

* 80g margarínu
* 100g práškového cukru
* 80g 2 domáce vajcia
* 130g krupicovej múky
* 20g kakaa
* ¼ prášku do pečiva

**Čokoládová poleva:**

* 80g margarínu
* 80g práškového cukru
* 15ml lyžica mlieka
* 10g maizeny
* 20g kakaa

Zmäknutý margarín vymiešame s cukrom a žĺtkami a pridáme z bielkov ušľahaný sneh. Zľahka primiešame múku s práškom do
pečiva, postrúhanú citrónovú kôru a vanilkový cukor. Tak isto pripravíme aj kakaové cesto, len do toho zamiešame
preosiaté kakao. Na vymastený a múkou vysypaný plech dávame striedavo lyžicu žltého a lyžicu kakaového cesta. Vrch
cesta stierkou urovnáme a pečieme ho v stredne teplej rúre.

Upečené a vychladnuté polejeme čokoládovou polevou.

Čokládová poleva: Do cukru pridáme mlieko, maizenu, kakao a margarín a šľaháme nad horúcou parou do zhustnutia.

## 86. Pomarančové rezy
*20ks po 60g s pomarančom*

* 200g 5 domácích vajec
* 120g práškového cukru
* 120g krupicovej múky
* 0,3dl pomarančovej šťavy 2 lyžice
* 500g 4-6 pomarančov

**Plnka:**

* 150g čerstvého masla
* 120g práškového cukru
* 0,5dl pomarančovej šťavy a pomarančová kôra

Žĺtky vymiešame s cukrom a pomarančovou šťavou. Pridáme z bielkov ušľahaný tuhý sneh, zľahka zamiešame múku a cesto
nalejeme do hlhšieho vymasteného plechu. Pečieme v mierne teplej rúre. Upečené vyklopíme, vychladnuté vodorovne
prekrojíme, spodnú časť potrieme plnkou. Teplým nožom pokrájame a na každý rez položíme mesiačík očisteného
pomaranča.

Plnka: Zmäknuté maslo a prášková cukor dobre vymiešame, pridáme pomarančovú šťavu, postrúhanú pomarančovú kôru a
vymiešame do spenenia. Prizdobíme šľahačkou.

## 87. Tvarohové rezy s piškótovou mriežkou
* 20ks asi po 55g


**Krehké cesto:**

* 150g hladkej múky
* 100g masla alebo margarínu
* 50g práškového cukru
* 20g 1 žĺtok
* 4g 1/3 balíčku prášku do pečiva, soľ


**Piškótové cesto:**

* 80g 2 domáce vajcia
* 50g cukru
* 70g krupicovej múky


**Plnka:**

* 400g jemného tvarohu
* 100g práškového cukru
* 20g 1 žĺtok
* vanilkový cukor, citrónová kôra
* 50g lekváru

Krehké cesto: Hladkú múku, maslo alebo margarín, práškový cukor, žĺtok, prášok do pečiva, štipku soli zamiesíme na
cesto, ktoré vyvaľkáme na lopári na hrúbku
* ½ cm, dáme na suchý plech a v rúre zapečieme.

Piškotové cesto: Žĺtky vymiešame s cukrom, pridáme tuhý sneh a múku a zľahka premiešame.

Plnka: Prelisovaný jemný tvaroh vymiešame s cukrom, vanilkou, žĺtkom a postrúhanou citrónovou kôrou.

Zapečené krehké cesto potrieme lekvárom a na to rozotrieme tavarohovú plnku. Pripravene piškótové cesto vložíme do
vrecuška, na rozotretú tvarohovú plnku robíme z neho mriežky a dáme do rúry dopiecť. Dopečené pokrájame na rezy.

## 88. Čokládové rezy k čaju
*30ks asi po 53g*


**Linecké cesto:**

* 250g hladkej múky
* 150g margarínu
* 80g práškového cukru
* 20g 1 žĺtok
* 15ml 1 lyžica mlieka
* prášok do pečiva
* 150g ríbezľového lekváru

**Piškotové cesto:**

* 150g masla alebo margarínu
* 200g práškového cukru
* 160g 4 domáce vajcia
* 200g krupicovej múky
* 50g mletých pražených orieškov
* 20g kakaa
* 3g ¼ balíčka prášku do pečiva
* citrónová kôra

**Čokoládová poleva:**

* 50g 100% tuku
* 100g čokolády

Linecké cesto: Do múky pridáme margarín, preosiatý cukor, žĺtok, na koniec noža prášku do pečiva a vypracujeme cesto.
Rozvaľkáme ho na hrúbku 1 cm a dáme na suchý plech. Pečieme v stredne teplej rúre.

Piškótové cesto: Maslo vymiešame s cukrom a žĺtkami.

Z bielkov ušľaháme tuhý sneh a pridáme ho k vyšľahaným žĺtkom. Zľahka primiešame kakao rozmiešané s múkou, orieškami,
práškom do pečiva a postrúhanou citrónovou kôrou. Cesto rozotrieme na vymastený a múkou vysypaný plech. Pečieme v
horúcej rúre.

Vychladnuté linecké cesto potrieme ríbezľovým lekvárom,
prikryjeme piškótovým cestom a polejeme polevou. Čokoládová poleva: Do rozpusteného, ešte teplého tuku zamiešame
čokoládu pokrájanú nadrobno a miešame kým sa úplne nerozpustí, vlažnú polevu nalejeme na múčním a necháme na chladnom
mieste stuhnúť.
